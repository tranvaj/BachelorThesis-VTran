odboru se uvázal a k tomu účeli v záložně uložené peníze upotřebiti
směl, přistoupeno s všeobecným povstáním. Provoláním hlučného „na
zdar“ byla schůze skončena.—
* Výroční trh ve čtvrtek zde odbývaný vypadl velmi špatně; pro-
dávačů se sice dostavilo dost, však málo koupěchtivých. Největší
obchod udělali obchodníci, kteří nářadí polní potřebné pro hospodáře
prodávali. Bez bolesti pro město naše i pro vůkolí mohl by se tento
trh z kalendáře vyškrtnouti. Nač je zapotřebí trhu, kde není kupujících!
Rvačka. U kavárny p. Bora byl z neděle na pondělek poraněn
jakýsi Holub, který napřed z kavárny té vyhozen byl, ve rvačce nožem
do hlavy. — Bylo by jistě již jednou záslušno, by místnosti takové
v patřičnou dobu uzavřeny byly a za přístřeší opilcům nesloužily. —
Tomu by měla naše slavná policie zakročit, nač ji máme?! —
*
Cukrovka v našem okolí. V jednom z prvních čísel týdenníku
toho upozornili jsme pány hospodáře, kteří cukrovku pěstují, by ne-
lenili a v čas cukrovku trávy zprostili. S potěšením uznati musíme,
že hospodáři v Domažlicích, v Horšově Týně, jakož i němečtí hospo-
dáři z vůkolí se všemožně přičiňují, cukrovku od trávy čistiti, okopá-
vati, zkrátka vše činí, by svým přičiněním toho nejlepšího výsledku
dosáhli. Totéž bohužel nemůžeme říci o větší části našich českých
rolníků. Jak se dovídáme, jest v českých vesnicích cukrovka velmi
travou zarostlá a hospodář takový, nežby se přičinil, chodí, pláče okolo
pole, dávaje všem jiným vinu nad nezdařením svého podniku ne však
své lenosti. „Bože, bože, říká, kdybych byl zasel ječmen, nemusel
jsem se ho celé léto všimnout.“ Na to ale nepomýšlí, že mu řípa
trojnásobný užitek ječmene dá, pakli si jí hledí a všemožně se přičiní.
Bylo by záhodno, aby správní výbor pány akcionáře, kteří cukrovku
nepěstují, vyzval, by as 30% zákupného složili, tím by pak rolníkům
na penězích dáti se mohlo, aby ni té výmluvy neměli, že nemajíce
prostředků, pracovných sil si zaopatřiti nemohli. — Nechť správní
rada se řádně stará o hlezení cukrovky, neboť co jest do cukrovaru
bez cukrovky! —
(Za tento sloupec není redakce zodpovědna.)
Z okolí staňkovského do Staňkov.
Panu M. Dr. Frant. Holetsckek-ovi, místnímu lékaři v Staňkovech.
Pane Doktore! Dovolujeme si upomenouti Vás na povinnost Vám
uloženou. Byl jste před nedávnem zvolen za mistního lékaře pro
Staňkovy a okolí čítající as 26 obcí. Volba tato, jak Vám nejlépe
povědomo, děla se bez vypsání konkursu, hned po resignací p. M. Dr.
F. Krbce. Ti, kterýmžto přislušelo právo volební na mnoze se volby
nezúčastnili, kdežto zas mnozí bez práva toho prý volili. A tu ne-
berouce ohledu na to, že volí lékaře skoro vesměs jen pro obce české
(vyjma snad 2—3 smíšených), zvolili Vás, pane Doktore, an dobře
známo bylo, že Vy, co rodilý Němec, nemůžete jednat s lidem naším
v řeči jeho. — Že tak jednali, bylo snad příčinou ujišťování Vaše,
že se dle možnosti budete hledět přiučiti jazyku našemu zde v prosté
věčšině stojícímu. — Vám ale dosud, pane Doktore, nelze s lidem
naším v materštině jeho jednat, neboť nejste mocen řeči české ni v
slově tím méně v písmě. Tato nehoda dala by se ale odstranit,
kdybyste Vy, pane Doktore, uznal toho nutnou potřebu, naučiti se ja-
zyku našemu, cožby snad pilnou studií alespoň poněkuď se docíliti
mohlo. Tím byste velice prospěl lidu našemu a nejvíce sobě samému.
A takto by vzešla vážnosť a důvěra ve Vás. — Naše místo (lékaře)
těšilo se již z několika pp. lékařů, z nichž mnohý zbudoval si pomník
vděčnosti v lidu našem. Vám ale, pane Doktore, můžeme tvrditi, se
tak nepodaří, budete-li pokračovat dráhou nastoupenou, budete-li místo
ošetřování nemocných hleděti sobě jiných záležitostí a necháte-li takto
mnohého ubožáka sténajícího čekati celé půldne aneb ještě déle na
pomoc lékařskou, jak se až podnes, bohužel! zhusta stává. Dále Vás
můžeme ubezpečit, pane Doktore, že vyhledáváním oných spolků in-
timních žádných vavřínů si nevydobudete, ano spíše o svou autoritu
se připravíte, tak jak se to dokázalo při posledním výstupu času
nočního s chasou pouliční. Chcete-li si získati důvěry a lásky naší,
uposlechněte rady Vám dávané, vyhovte přání lidu našeho, mezi nímžto
žijete, učiňte zadost vznešené povinnosti své a shledáte, že s lidem
naším obcovati po česku jest milo a že lid tento umí sobě vážiti
moudrých a svědomitých pomocníků a rádců svých a že vždy s vděč-
ností na ně vzpomíná!
Zasláno.
Dsidsé pjst 5o
Náhlá smrť. Zdejší 67 letý měšťan pan Václav Pugnar vyšel
si 20. t. m. na pole ležící na vrchu baldovském a potkav po cestě
svého známého, posadil se s ním na mez, by si v obvyklém spůsobu
s ním pohovořil. V samém žertu uvázl v slovu, pomalu klonil hlavu
v před, známý pak spozorovav to uchopil jej — držel však mrtvolu v
rukou, již vzkřísiti vše namáhání marné bylo.
Sezení obecního zastupitelstva, které se včera dne 21. t. m.
odbývati mělo, muselo býti přeloženo na neděli. — Mnoho pánů výborů
bylo zaměstknáno na lukách — toť snad dosti důležitá příčina pro ještě
důležitější sezení, v kterém se o krádeži dřiví v pašešnických lesích je-
dnati mělo, — by se sezení to odročilo.
Šťastný pád. Při stavbě zdejšího cukrovaru spadl pomocník
sklenářský s výše as pěti sáhů, aniž si byl cos jiného než malé pora-
nění ruky spůsobil.
Ochotnické divadlo v Staňkovech. 29 t. m. budou dávati
staňkovští ochotníci divadelní zábavu, v níž k provedení přijde G.
Miškovského „Veselý švec aneb proměnlivé ženy“. — Čistý výnos
zábavy té jest věnován povodní poškozeným rodinám českým.
Potrestaná nedbalost. Na dnešek v 11 hodin v noci jel po
silnici od Kouta k Domažlicům povoz s párem koňů, na němžto
spící vozka opomenul zatáhnouti kolo při sjezdu ze smolovského vrchu,
čímž koně, jsouce tlakem vozu na přední nohy strženi, tak silně se
poškodili, že jeden již mrtev a druhý dokonává. Vozkovi, majiteli to koňů
těch, šťastnou náhodou ničeho se nestalo.
Dnes ráno prohlížel p. Hejny, okresní lékař z Klatov. zdejší
všeobecnou nemocnici, jsa provázen lékařem nemocničným p. Dr Hálíkem
a správcem nemocnice p. Arnoštem Jichou. Zdržev se v jménovaném
ústavu přes hodinu odebral se do Klenče.
*
Mrtvý nemocný. Včera byl do zdejší všeobecné nemocnice z
okr. Ronsperského nemocný vezen, který, když ho chtěli z vozu vzít,
mrtev nalezen byl. —
Ve středu předešlý týden zavítal k nám c. k. zemský inšpektor
školní, p. t. pan Václav Svoboda, by si prohlídl nově otevřené realné
gymnasium. Hned po svém příchodu navštivil budovu školní, kde
jej přivítal shromážděný již sbor učitelský, načež si prohlídl sbírky
ústavu, při čemž zvláště hojná sbírka strojů pochvaly došla. Ve čtvrtek,
pátek a sobotu zkoušel v jednotlivých třídách gymnasia a realky.
Prospěch žáků jakož i způsob vyučování jej úplně uspokojil. Jsa po-
nejprv v Domažlicích přál si seznati hlavně odvětví zdejšího průmyslu
a navštivil za tou přičinou továrnu pana Jiřího Kralovce, která jej
nemálo zajímala. V pátek navštivil též tělocvičnu zdejší, kde výkony
žáků úplné pochvaly došly. V sobotu o čtvrté hodině odejel p. t. p.
inšpektor do Plzně, rozloučiv se na nádraží srdečně se sborem učitelským.
* Stavba cukrovaru domažlického pokračuje k svému ukončení
stále vstříc. Stavba, pod vedením stavitelů pánů Seyferta, Kuchty
nalezá se v následujícím stavu: řepník jest úplně vyzděn a obmyt, po-
dlaha i dveře v něm zasazena a okna zasklena: varní síň, kde již také
dveře a okna zasazená jsou, bude v krátkém čase ukončena, an i zá-
klady na stroje hotovy jsou. Stroje by se mohly hned stavět, kdyby
nebylo přetrženého spojení západní dráhy s Prahou, následkem posled-
ního neštěstí elementárního, co dopravě částí strojů vadí. — Cukerné
půdy se zdí a v brzku, pakli tomu důstatek cihel dovolí, bude se dá-
vat krov, Kotlárna jest úplně pod střechou vyzděna a pokryta. Vy-
zdívka pod buttiery úplně hotova, ty vsazeny a právě se kotle na ně vsa-
zují. Pět kotlů bude postaveno. Vpádu by někdy šestého kotle za-
potřebí bylo, bude zde pro tento potřebného místa. Pec na pálení
spodia jest vyzděna a střechou pokrytá, totéž i v kvasírně. Filtrační
věž jest pokryta. Dvory jsou až na zadní dvůr urovnány, Základ
komína jest vykopán po nesmírných obtížích i zbetonován. Též v
stavbě domu pro váhu a úřadníky se pokračuje.
Někteří upřimní občané.
Slavné c. k. okresní finanční ředitelství v Plzni!
Již po dlouhý čas dostává se nám v c. k. trafikách tak mizer-
ných druhů doutníků ke koupí, takže divu není, když sobě leckdos někde
jinde lepším zbožím posloužiti nechá. — Minulého roku upozornili
jsme v „Šumavanu“ sl. ředitelství na ten samý poklesek, avšak kde
nic tu nic. — Raději se hledí „auslond“ ale podaní svých vlastních
zemí jsou odbyti tím nejmizernějším fabrikatem. C. k. doutniky,
které my zde na hranicích kouřiti musíme, jsou vesměs od 3 neb 4
měsíců 1872, takže vody z nich ždímat může. — Ve prospěch státu
a nás žádáme sl. ředitelství, aby se o naší oprávněné stížnosti pře-
svědčiti ráčilo, a lépe si hledělo konsumentu pohraničných než doposud,
jestli že chce odvrátiti to rozsáhle podloudnictví, které zde v nej-
lépším rozkvětu stojí! —
Vicero cislajtánských pohraničních kuřáků
okresu domažlického.
Panu Josefu Klimovi co bratru Sokolu zde.
Nemile se mne dotkla zpráva, že Jste se vzdal mistostarostenství i
údství ve výboru „Sokola“ domažlického. — Povždy jsem ctil osobu
Vaší, která dostatečných obětí přinesla ve prospěch a ku zdaru je-
dnoty naší, tím více citím se vázán k povinnosti, bych neodcizil vře-
lého našince spolku bratrskému, odvolati veřejně výrok nedávno pro-
nešený, jakoby osobnosť Vaše vyhledávala schvalně různice a roztržky.
Doufám pevně že v zhledem k jednotě „Sokola“ zadostučinění toto
ode mne přijmete a na dále setrváte v postavení, Vám po dvě leta
již od veškerých bratrů Sokolů tak jednosvorně svěřeném.
Vám povždy oddaný Mart. Maerc, náčelník.
Veřejná hovorna.
(Za tento sloupec není redakce zodpovědna).
A. B. na dovtípenou!
Nebyl bych v neděli v zahradě „u císaře rakouského“ tak ele-
gantním košíčkem obdarován, kdybych si byl vzpoměl, že, když se
celé odpoledne sedí pak se také rádo odpočine.
ěde
J. Č.
K upokojení mysli několika pánů, jakož i k ohražení pana Hynka
Sudy proti nájezdům pánů těch, ubezpečujeme, že tento pán není pi-
satelem ani článku v čísle 10. „Posla od Čerchova“ obsaženého, je-
dnajícího o 2 sudech piva za vyrukováni sboru střeleckému od obce
zdejší darovaného — aniž v stejném čísle obsaženého „zasláno“ po-
depsaného „Ty malé opičky“.
Redakce.
Otevřený list.
Panu A. Srnkovi v Zdanově!
Při odbírání čísla 11. P. od Č. požádal jsem Vás, by Jste sobě neobtěžoval
při odbírání příštích čísel předplatný lístek s sebou bráti aneb zasílati, by čísla
vyzdvižená na něm škrtána býti mohla. Spůsob ten u všech časopisů zavedený
i já zavedl jsem na přání pánů odběratelů samých, an každý jiný spůsob jen
zmatky působil tím, že na jméno mnohého pana předplatitele jednoho exempláře
přišli v návalu expedice 2 i 3 rozliční poslové, z nichž každý číslo odnesl, aniž by
který více odebrané zpět byl vrátil. Tím se ku konci exemplářů nedostávalo, ač
od každého čísla 30 i 40 exemlářů přes počet odběratelů tištěno bylo. Při ta-
kovémto libovolném odnášení měl jsem tedy nejen škodu ale i mrzutost, což p.
