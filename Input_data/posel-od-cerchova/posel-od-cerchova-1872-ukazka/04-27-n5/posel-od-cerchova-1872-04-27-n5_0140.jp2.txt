společnosti závisela, a rychleji poškozeným poskytnuta býti
mohla.
Není pochyby, že by z takového se spolčení celému okresu
značného peněžního výtěžku se dostalo, z něhož by pro obce
okresu svého náčiní hasičské sjednávati, i jiným ještě spůsobem
pro všeobecné dobro účinkovati mohlo, neboť by pak tisíce,
které cizé společnosti z našich peněz do roka vydělají, doma
zůstaly, jenž by, skromným hospodařením v málo letech
mohly vzrůsti v jmění takové, z něhož i siročince a téhož
druhu ústavy by lehce vydržovány býti mohly.
Takové výhody si necháváme ujítí a pracujeme vlastními
penězi na tom, aby lidé spekulativní za naše mozoly se obo-
hacovali. Vše to by nemuselo býti, kdyby jsme uznati chtěli
hluboký význam velkolepého se spolčování, založeného na zá-
sadě vzájemného si vypomožení. Že by ústav takový ovšem
jen tenkráte skvítati mohl, když by občanstvo vůbec se na něm
súčastňovalo, nemusíme vykládati. Za to ale by doznalo zajisté
výhod netušených. Není ostatně oběť, kterouž by občanstvo
při tom přineslo značná, jest-li uvážíme, že v pádu požáru
poškození od obce k obci putují, prosíce o podporu, která se
jim také dostává. Zdali pak ale vůbec je praktické takovéto
vybírání podpor od poškozeného? trváme na tom že není.
Mnohý pohořelý, putuje od obce k obci, ztratí tím drahého
času, kteréhož by výdatněji užíti mohl k pracím na stavbu
zničeného obydlí svého. Pomijejíce i to, jest vůbec nedůstojné,
neštěstí každého ještě zvětšující, musíli co žebrák od souseda
k sousedu putovati a o podporu žádati. Ani stejnost břemena
se tím nedocílí. Štědrý-li kdo, dá více, je-li lakomý, třeba
by měl, dá málo. A přece jest to povinností každého, pod-
porovati bližního svého, bez viny vlastní v neštěstí uvedeného.
Mimo povinnosť, kterouž nám ukládá křesťanství, aby jsme ne-
štastného souseda svého podporovali, leží v tom též hluboký
význam zdravého hospodářství národního. Dejme tomu, že by
celá obec popelem lehla, není-li pak to škodou celé krajiny,
když by více postavena býti nemohla? Pohořelí, rozplašení by
byli z rodné své půdy do všech úhlů světa, počet žebráků by
se rozmnožil, role po leta ladém ležící nepřinášela by obecen-
stvu užitku. Jest-li že tedy vůbec uznáváme za nutno, pod-
porovati nešťastných bližních svých, tedy se jedná jen o to
aby podpora ta se sorganisovala, co možná každému snesitelnou
stala, a takto aby každému podána byla příležitosť súčastniti
se na této blahoplodné práci.
A to se dá docíliti jen všobecným pojišťováním, proto že
každý ročně malou částku ukládá, která v množství mnoho
vynese a v pádu neštěstí těm, kdož jsou ním postiženi dů-
stojným, rychlým a výdatným spůsobem pomoc a úlevy při-
náší. A to aby se státi mohlo a stalo, toho možnosť leží jen
v takovém všeobecném pojišťování.
Naznačivše krátce v tomto směru náhledy svoje víme, že ještě
dráhně dob uplyne, než takové zařizení vůbec se stane všeo-
becným majetkem národu našeho. Však bez začátku není
konce a bylibychom věru hrdými na to, kdyby právě v naší kra-
jině první pokus s takovýmto zařizením se učinil. Ten by věru
mnoho nestál. Ponecháváme to ovšem dovednějšímu a zkuše-
nějšímu peru, zříditi a v soulad přivesti záležitost tu, než ale
doufáme, že při této věci dobrá vůle také něco platí, a že by
touto dobrou vůlí se mnoho uskutečniti dalo, o tom přesvědčeni
jsme. Jen trochu odvahy, trochu odřeknutí se zastaralých
náhledů a vše by šlo dobře. Končíme, ponechávajíce záležitost
tu zralému uvážení našeho občanstva a doufáme, že, třeba se
i nedožíjem hned výsledku pojednání toho, přece ním zárodek
položen bude k budoucímu organismu otázky asekurační, na
základech vzájemné pomoci, k pravému dosažení cíle vytknu-
tého, bez ohledu na obohacování jednotlivců, jedině s tím úmy-
slem, aby nešťastným spoluobčanům naším, rychlé a výdatné
pomoci při nehodě jakékoli se dostalo.
Politický přehled.
Zprávy domácí.
Z Prahy. Volby do sněmu českého, minulý týden pro okresy
venkovské a městské odbývané, dopadly, jak vůbec o tom ani pochyb-
nosť nebyla, v prospěch náš a dokázali tím voličové čeští, že ne-
zvratně stojí při zásadách, poslanci svými již po desítiletí hlásaných.
Ačkoliv volby v kurii velkostatkářů nevypadly v prospěch náš, tož
předce, vezme-li se ohled na to, že šmerlinkovským řádem volebním
těžíště voleb vždy jen do této kurie položeno jest, a že volba ta oby-
čejně dle přání vlády vypadává, nemůže o nějaké naší porážce řeči
býti, an kdyby tomu tak bylo, již dávno by většinou sněmovní národ
náš utlumen býval. A předce, ač ústaváci již mnohokráte v sně-
movně většinu měli, i v říšské radě neobmezeně panovali, nemohli
nikdy důležitost národa českého upříti, spíše nás učí zkušenost minu-
lých let, že v každé poněkud vážnější a pro říši krytické době na
neupokojený národ český si vzpoměli, a nechtíce sami vyjednávati,
obyčejně z jeviště ustoupili, nechavše dálší jednání vyrovnávací živlům
jiným. A tak to bude i nyni. Neboť jenom na základě uspokojení
všech oprávněných živlů, v rakouském soustátí se nalézajících, možno
zbudovati říši mohutnou, toť pravda u nás mnohokráte dokázaná i
praktickými výsledky dosud panujícího systemu dosti jasně odůvodněná.
Poslanci čeští, kteří v minulé době proti svému usnešení z roku
1867, na jednáních sněmu českého se súčastnili jen proto, aby cestu
k možnému narovnání razili, nevkročí nyní do sněmovny, kdež, když
o narovnání s národem českým při nynější konstelací politické řeči
není, co dělati nemají. Děje se tak zajisté v souhlasu s národem
českým, jenž opět na delší dobu odkázán jest k trpělivosti, v kteréž
zajisté trvá v míře podivuhodné. Touto trpělivostí svou, jež mu nedá
opustiti cestu tichého, v mezech zákona se pohybujícího odporu, pře-
koná konečně přece vše protivenství, a vyjde zajistě jednou z tohoto
boje co vítěz k prospěchu svému i celé říše rakouské.
Z Prahy. Císař pán jmenoval nejvyšším maršálkem českým
knížete Karla Auersperka, a jeho náměstkem purkmistra budějovického,
Eduarda Claudiho.
Z Prahy. Minulý úterý byly všechny oposičné listy české za-
baveni. Osud ten stíhl noviny „Politik“ tento týden již třikráte.
Deputace české šlechty k císaři. Vídeňské listy se dovídají,
že česká šlechta pošle ze středu svého patnáctičlenou deputaci, kteráž
přednese J. V. císaři stižnost, jež od generala Kollera nebyla přij-
muta.
Dle vídeňských listů hodlá městská rada pražská stěžovati sobě
u J. V. císaře na místodržitele Kollera pro známé opatření policejní
a vojenská minulou sobotu.
Z Vídně. „Presse“ dovídá se z Cařihradu že Šach perský pod-
nikne co nejdříve cestu do Evropy.
Z Vídně. Cisař jmenoval hr. Ferd. Trautmansdorffa mistopřed-
sedou vyšší sněmovny na dobu tohoto zasedání.
Zprávy zahraničné.
Z Berlina se píše, že princ Leopold bavorský, zasnoubený s
habsburskou princeznou Gyselou, přestoupí k armádě rakouské.
Z Říma. (Nepokoje.) „Giornale di Vicenza“ praví, že v Ca-
misanu vypukly nepokoje spůsobu dosti povážlivého. Zatčen jest člověk
jakýsi pro přestoupení nařízení městské policie, což zavdalo příčinu ke
shluknutí lidu a ku srážce s policajty a vojáky, kteráž skončila se
krveprolitím. Zprávy podrobnější nejsou známy.
Čásť národo-hospodářská.
Pěstování ovocných stromů.
(Ukončení.)
Mnohé druhdy přeúrodné a květoucí země klesly podobným spůsobem
již hluboce, jak toho shledati možno na Palestině, Španělsku, Krajině,
Dalmacii a jiné klesnou za nimi taktéž, neustanou-li ještě v pravý čas
v nerozumném ničení a kácení lesů. Docela jinak to však vypadá
v dědinách, kde hospodář pracuje nejen rukou ale i duchem, hledě si
při tom stále časového pokroku. On sice poněkud též rozmnožuje, pro
vždy nalehavejší a četnejší potřeby nynější doby, půdu ornou na uj-
mu lesův, ale vysazuje jaksi v náhradu četné ovocné stromoví ku val-
nému prospěchu vlastnímu, jakož i celé krajiny. Libě spočívá oko
nad nivami, kde návrší a stráně bohatě ošaceným stromovím, silnice
a cesty úhledným stromořadím jsou lemovány a kde vesnice a města
přívětivě vůkol se shlíží. Ovocné stromy vděčně svému pěstiteli hor-
livému zdobí sad i luh každoročně po mnoha měsíců svěží smaragdo-
vou zelení svých listův, ladností a nádherností, neskonalým půvabem
a vonným dechem něžných svých květův, jakož i bohatstvím, nevída-
nou pestrostí a rozmanitostí svých sťavnatých a rozkošných plodů.
Kdo jedenkráte navštivil téměř rajskou krajinu takovou, zná hluboký
a unášející dojem, jakýž na něj učinila, a nikdy ho zajísté nezapo-
mene, nýbrž vždy i po mnoha letech jen s blahým rozechvěním a za-
toužením po utěšené končině vzpomíná. A kde hojnost stromoví, tu
v brzku usadí se četně opeření něžní zpěváčkové, jenž lahodným zpě-
vem v znamenité míře půvab krajiny povznáší. Utěšení letní dnové
minou a pochmúrná, sychravá pozdní jeseň nadejde. Druhdy zelené
listy stromů zdobí novou pestrou barvitostí udřímující přírodu, sežlout-
nou, znachovatí, zhnědou až konečně zcela vysileny opadnou a mrazi-
vá zima nastoupí neobmezenou mocí a plnou drzostí svého panství.
Ale i v této trudné době nabývají vysázení stromové nové důležitosti,
sloužíce v panujících nepohodách opozděným cestujícím co nejvěrnější
průvodčí z obce do obce. Osudné bývá teď cestování v dědině stro-
mů prázdne. Celá příroda jest bílým kobercem přikryta, všechny po-
toky sevřeny a hrkot jejich násilně umlčen; ni nejmenší známky ne-
čifs7
