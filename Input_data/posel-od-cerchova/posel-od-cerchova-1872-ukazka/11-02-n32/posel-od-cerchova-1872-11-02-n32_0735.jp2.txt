Ze Zbirova. — Ctěné společnosti cukrovaru v Domažlicích!
Nemoha se slavnosti zasvěcení domažlického cukrovaru zúčast-
niti vyslovuji velkolepému podniku Vašemu srdečné na zdar! A všem
o včasné provedení jeho zasloužilým pánům sláva! Pokračujte silami
společnými na započaté dráze čestné ku vyvinutí průmyslu ve vlasti.
Blahobyt odmění snahy i činnost Vaši. Sláva Vám! Jan Duffek
Z Nové Kdýně. — Akciovému cukrovaru v Domažlicích!
Šumavo plesej nad pokrokem synů svých velikánů. Dílu prů-
myslovému jakož i slavnosti dnešní přeje hojného zdaru
Sokol novokdýnský.
Ze Stankov. — Slavné společnosti cukrovaru v Domažlicích
Těšil jsem se na dnešní velkolepou slavnost, než ale nepředvidané
okolnosti překazily moje očekávání, a nedovolují mi ctění pánové
v kruhu Vašem dlíti. — Přijmětež velectěný pane předsedo i celé
shromáždění srdečný můj pozdrav a bratrské „na zdar!“ — Síly
Kreysa.
pojme, — k vlasti stůjme.
Ze Smíchova. — Cukrovar, Domažlice,
Srdečné na zdar! stkvělému vývinu podniku Vašeho. Sláva mužům,
jichž nezlomnou vytrvalostí uskutečněna těžká úloha jejich.
Josef Bittner.
vňa
Z Prahy. — Slavný cukrovar, Domažlice!
Přejem, by dnešní slavnost byla podnětem ku stkvělému rozkvětu
Domažličtí studující v Praze.
cukrovaru, hřímavé na zdar!
Z Klatov. — Dr. Steidl, předseda cukrovaru domažlického!
Průmyslem k bohatství a bohatstvím k průmyslu zdař Bůh.
Masopust, předseda akciové koželuzny švíhovské.
Z Prahy. — Slavný cukrovar v Domažlicích!
Mnoho štěstí k novému podniku, vřelé „sláva“ statečnému před-
Hiller, redaktor hospodářských novin
sedovi Dr. Steidlovi.
Z Votic. — Panu Dr. Steidlovi v Domažlicích!
Vznik a zdar závodu, srdečný pozdrav shromážděným spoluakcio-
Vácslav hrabě Borek Dohalský z Dobrohosti.
nářům.
Načež pronášeny byly přípitky.
První přípitek pronesl domažlický purkmistr, p. J. Kresl: „Pá-
ka
nové, pravil, první přípitek, jejž přednesti hodlám, zníti bude poně-
kud podivně.“ Na to vylíčiv krátce důležitost cukrovaru, pronesl svůj
přípitek „na zdar prvního vysokého komínu (závodu průmyslového)“!
Opětováno hlučné „na zdar!“
P. vikář: „Já pak pronáším přípitek na prvního a nejzaslouži-
lejšího původce tohoto prvního vysokého komínu, na zdar ctěného p.
Dr. Steidla!“ „Sláva, na zdar!“
Professor hospodářské školy v Beňovech, p. Hanilec, dokazuje dů-
ležitost průmyslových podniků: „Peníze, praví, peníze a opět peníze
ovládají naší dobou, a těch aby se nabylo, zapotřebí průmyslové pod-
niky zakládat v míře rozsáhlé. Poukazuje pak na úpadek některých
cukrovarů v Čechách, a udává za příčinu toho mimo nedostatečné
pěstování cukrovky i nedostatek základního kapitálu. Provolává pak
na zdar průmyslu! —
P. Dr. Steidl oponuje poněkud předešlému p. řečníku: „Ne tak
peníze, praví, ale řepa, řepa a zase jen řepa jest s to udržeti závod
náš! Hledme spojenými silami, abychom měli dosti řepy, a vše
půjde pak dobře!“ — Upozorňuje pak dále, že při dnešním průvodu
k cukrovaru šli jsme okolo staveniště, při němž opět nový, vysoký
komín se zakládá, bude to již komín druhý, a volá podnikateli tohoto
nového závodu, p. Vojtěchu Huebrovi: „Na zdar!“
Okresní komisař, p. Parvonič, přináší přípitek správní radě a vý-
boru cukrovaru!
P. V. Hueber praví, že dlouho zanášel se ku prospěchu města
tou myšlenkou, zaříditi zde továrnu na spracování dříví: „avšak chy-
baly mi, praví, peníze k provedení té myšlenky. Svěřil jsem se tím
p. Dr. Steidlovi, jehož přičiněním získal jsem společnost, jejíž pomocí
jsem ku stavbě nové továrny přikročiti mohl. Protož provolávám
opět jen p. Dr. Steidlovi: na zdar!“ Opětováno.
P. Jicha vylíčiv delší pěknou řečí důležitost vzdělání rolnictva
vynáší přípitek na hospodářské školy vůbec a beňovskou školu zvláště.
P. Dr. Steidl děkuje zvláště hostům vzdáleným za návštěvu ku
dnešní slavnosti, zejména hostům klatovským p. Dr. Hruškovi, p.
prof. Hanilcovi, p. faráři bukovskému a ostatním na zdar!
K docílení sympatií, a k umožnění spojení vzdálenějšího okolí ku
prospěchu našeho cukrovaru: Na zdar!
Podobně vyjádřil se v řeči německé, načež následovalo hlučné:
„Hoch!“
Pan Dr. Hruška z Klatov mluví krátce asi v ten smysl: Má-li
cukrovar se zdařiti, musí býti řepa, má-li ta se pěstovati musí od-
straněna býti z rolnictva našeho obava, že by řepa půdě škodila,
že by ji příliš vysílila. K tomu jest zapotřebí vzdělání našeho rol-
nictva, k tomu třeba hospodářských škol, v nichž by přiučiti se mohl
rationelnímu hospodaření, a nedělal vše stále tak, jak dělávali otcové
a praotcové jeho. Rolník vzdělá se a poučí v hospodářské škole a
na výletech, jež ona do jiných vzorných hospodářství podniká, najde
v skutek uvedené to, čemu jej škola učila. Po mnohém namáhání
založena jest takováto škola v Beňovech u Klatov; ona jest posud na
začátku jako zdejší cukrovar, potřebuje probuzení sympatií ve vůkolí
jako tento, protož „provolávám na zdar cukrovaru zdejšímu, na zdar
pokročilému hospodářství vůbec a hospodářské škole beňovské zvlášt
a na zdar bratrskému poměru, jejž Klatované s Domažličany udržo-
vali. Na zdar!“ Hlučné Na zdar!
Purkmistr, p. J. Kresl, děkuje upřímnými slovy jménem města
p. Dr. Steidlovi za jeho snahy, a klade přítomným p. hostům i ve-
škerému obyvatelstvu města i okolí na srdce, by snahy jeho o dobro
města i celého okolí podporovali. Pan Dr. Steidl rovněž děkuje p.
purkmistrovi za podporu podniku tomu proukázanou, a provolává hlučné
Sláva a na zdar p. purkmistrovi a veškerému městskému zastupitelstvu.
Za těchto mnohých a dlouhých řečí poznenáhla začalo se šeřiti,
a byl čas, aby odebrali se páni hosté do místností besedních, an sál
k večerní taneční zábavě měl býti upraven. Aby se tedy řada pří-
pitků ukončila, povstal místní pan děkan a poslední žertovný pronesl
přípitek: „Má-li se cukrovaru dobře dařit, musí jíti cukr na odbyt;
nejvíce consumentů čítá ale cukr mezi krásným pohlavím; abychom
si je pro náš cukrovar získali, a aby hodně cukrovalo, protož volám
našim ženám a dcerám hlučné Sláva! a Na zdar!“ Opětováno hlučně.
Páni hosté počali se nyní rozcházeti, většina však z nich odebrala se
do místností besedních, kdež při bratrském hovoru setrvali až do
8. hod., jíž stkvělý ples započal.
Ohledně plesu můžeme podati krátký sice ale vše obsahující úsu-
dek, že se tak, jako celá slavnost, výborně vydařil. Zvláště všeho
uznání a vší chvály hodni jsou pořadatelé plesu toho, velectěná paní
Konstance Steidlová a pan Dr. Steidl, již všemožně přičinili se, aby
učinili zábavu tu v každém ohledu příjemnou, začež tuto srdečné
vzdáváme díky!
Slavný a krásný byl zajisté pro nás den svěcení cukrovaru, a
bohdá, že naděje naše, jež v podnik ten klademe, v svrchované míře
se splní, a milá naše Sumava dlouho připomínati bude vděčným po-
tomkům slavný den 21. října.
Zprávy místní a z okolí.
Branný zákon. Stává se často, že ti, již byli do záložní reservy
odvedeni, jsou toho mínění, že jsou „dovolenci“, a tak opomijí nově
přihlásiti se k odvodu, začež pak peněžnými tresty neb i vězením
stiháni bývají — jsou-li za neschopné uznáni — jinak k dvouleté
náhradní službě zcela nevině odsouzeni bývají, kdežto nikdo z nich na to
ani nepomýšlí, by se povinnostem vojenským vyhýbal. — Protož
třeba na to upozorniti,
Neštovice rozmáhají se v městě Lounech v takové míře, jak
nikdy nebylo slýcháno. Rodiče obávají se děti do škol posílati. Ale
ne toliko děti ale i starší lidé tam téměř denně umírají tak, že zvo-
nění umíráčkem a hran stále městem se rozléhá.
Lov ryb ve Všerubech (Neumark) byl letos za pěkného počasí
nadobyčejně hojně navštiven hosty z celého okolí. Hned z rána
dostavilo se na hráz rybníka nesmírně mnoho lidí, později pak as
50 ekvipáží s hosty vzdálenějšími, z nichž každý, zejména hosté z
Bavor snažili se, by přinesli s sebou domů několik všerubských
kaprů. Největší a stálí odběratelé všerubských ryb jsou novokostelští
p. p. páteři Františkáni, kteří jako vždy také i letos v sudech na
vozích množství ryb odvezli. Na sta lidí vybíralo po ukončeném
lovu z bahna malé rybyčky a mnozí odnášeli jich celé koše. Pro
Všeruby jest tento den, připadající každým třetím rokem, pravým
dnem slavnosti rybí, any všecky hostince jsou naplněny a všude jak
v hostincích tak i v domácnostech vaří a pekou se ryby. — Také
u nás dělo se tak za smolovského rybníku blahé paměti.
Lýkožrout (Borkenkäfer) hubí již po delší čas lesy pošumavské,
zvláště pak ty, kdež vývratky, spůsobené vichřicemi v roce 1869, až
1870 dlouho ležeti zůstaly. Pod kůrou stromů těch vyvinul se zhoubný
brouk ten a rozmnožil se tak, že podnes nepodařilo se jej přemoci.
Jest nutně třeba, by se neustálo nejvydatnějších prostředků používati,
by se zlu tomu předešlo, jež na mnohá leta nese v zápětí spoustu
dříví a obnažení šumavských hor, na nichž lesů jest zapotřebí i k
udržování vláhy v severozápadních Čechách.
Oprava. Omylem v tisku vloudila se do slavnostní řeči p. děk.
Hájka v předešlém čísle „P. od Č“ uveřejněné chyba, jež tuto opra-
vujeme v ten smyšl, aby se četla řádka 44. od hora, v sloupci 5. na 3
straně takto: „Na sta ba na tisíce ubírá se atd.“
K fondu nadace Fügnerovy přibylo ve valné schůzi Sokola
dne 26. října 1872 k vybraným již 5 zl., 17 zl. 72 kr., tak že pří-
spěvek ten obnáší celkem 22 zl. 72 kr.
Pokus samovraždy spáchal tyto dni v 11 hodin v noci jakýsi
omrzelec z okolí, chtěje se oběsit. Byl však záhy zpozorován, čin
jeho přerušen, a by si nechal chuť zajít stavení s tak ohyzdným skut-
kem zprznit, notně mu nabito. — Taková lekce mu patří. —
Hasičské. V neděli vezli náměstím zdejší hasiči ověnčenou
stříkačku nového systému, již jim byl pan Dr. Steidl propůjčil, z
Baldova do tělocvičny, aby se při cvičení s jejím systémem obezná-
mili a s ní zacházeti naučili.
Hasičské. Vyhláškou slavného purkmistrovského úřadu se vše-
obecně v známost uvádí, že hasičský sbor za účelem rychlého shro-
máždění se čas od času odbývati bude jak noční tak i denní cvičení. —
Netřeba tedy žádnému se lekati, kdykoliv trubači na poplach troubiti
budou. Zároveň upozorňujeme ctěné obyvatelstvo, by každý při pří-
chodu hasičského sboru všemožně se vyhýbal, jinak by rychlým po-
stupem hasičů a chodem stříkačky leckdos k úrazu přijíti mohl.
Nezbednost zdejší mládeže stává se den ode dne nesnesitelnější.
Hlavním rejdištem k provádění všeho druhu uličnictví stal se obecní
dům na týnském předměstí, v němž se opatrovna nalezá. Surovci
ti tlukou na okna a dveře, hulákají, lezou do oken, že veškeré vyu-
čování v opatrovně je nemožným. Všecko napomínání učitelek z opa-
trovny je marné, jen smíchem je ti surovci odbývají. Tážeme se,
není tu už nikoho, jenž by surovce ty spanoval, není tu nikoho, jenž
by uličnictví to zamezil? Nemohou či nechtějí p. učitelové ve škole
k udržení kázně mezi mládeží praničeho učiniti? Jaký pojem mohou
si učiniti cizinci o vychování naší mládeže!
Úmrtí. V úterý dne 29. října zemřel o 3. hod. odpoledne po
delší trapné nemoci důstoj. p. P. Ant. Krejčí, farář ve Volmavě.
Můž tento vyznamenával se vřelou k vlasti láskou, a jméno jeho stalo
se zvláště r. 1848 po celé vlasti proslulým. Pohřeb odbýval se ve
xii
