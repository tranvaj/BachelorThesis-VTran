z Domažlic co kandidát, a poněvadž se vědělo, že jest federalista a
co takový pro narovnání by se zasazoval, dostaly se mu nejen veškeré
hlasy české v počtu 22, nýbrž i 5 hlasů německých. Úkaz tento v
okresu, jejž druhdy na sněmu zastupoval ministr Schmerling, zaslu-
hoval by povšimnutí v kruzích rozhodných, jsa důkazem, že pozne-
náhla i německé obyvatelstvo přichází k přesvědčení, že poměry v
Čechách jen obapolným dohodnutím se obou národností upraviti možno.
P. Krištof Bauriedl, purkmistr hostounský zvolen byl za poslance 65
hlasy, a dali takto voličové zřetelně na jevo, že odrostli poručníkování
německého kasina, a že si od něho nikterak nařizovati nedají.
Bitva a vítězství u Domažlic roku 1040. dne 22. až 23. srpna
a kaple Sv. Václava na bojišti postavená.
Z dějepisu města Domažlic podává P. K. Hájek, děkan.
(Pokračování.)
Že jsem vítěznou bitvu tuto nazval „u Domažlic“ má v tom
svou příčinu, že přípravy a chystání Břetislava I. k boji proti císaři
Jindřichovi III. dělo se v Domažlicích, do Domažlic donešeny byly
zvědy a zprávy o síle a moci vojska německého, Chodům od Do-
mažlic rozkázáno lesy zarúbiti, do Domažlic utekl se také lid vůkolní
k vévodovi, a Domažlice, jakožto nejznamenitější město v okolí a sídlo
župní, značnou úlohu měly v bitvě této. Mimo to byla zajisté též
druhá menší brána, od Brodu bavorského přes nynější Vollmavu smě-
řující přímo k Domažlicům, při tomto boji zúčastněna, čehož důka-
zem jsou staré památky, jako zbraně, peníze stároněmecké z té doby,
kteréž se v té krajině často nalezají. —
Že však hlavní proud vojska německého hnal se od Kouby přes
Nový Trh, jinák Všeruby, o tom svědčí již poloha krajiny samé. Ne-
bo když vojsko od Kouby přitrhlo ku hranicím českým obejitím přikré
hory Hochbogenu, nemohlo jinudy do Čech vtrhnouti, nežli úžlabím
a údolím řeky Kouby od Brodu neb od Osí k Všerubům (Neumark).
Mimo polohu krajiny svědčí pro domněnku tuto i jmena česká dvou
vesnic starých bavorských právě na hranicích té krajiny, totiž vesnice
Gross- und Klein Aigen, kteréž lid český povždy nazýval a do dnes
zve: „Velká a Malá Vojna“.
K tomu nalezá se zde též jako starobylý svědek toho vítězství
památná, kaple svatého Václava u Brůdku (Fürtl, neprávě Viertel), o
kteréž platí slova z kroniky Dalimilovy, že Čechové vítězní
„Tu bojiště učistili
a kaplici postavili“.
Mimo tuto kapli Svato-Václavskou nenalezá se podél hranic šu-
mavských ani stopy po nějaké jiné kapli tohoto patrona českého, k
jehož úctě a na pokutu za těla svatého Vojtěcha a bratří jeho z Pol-
ska do Prahy vzatá vystavěl vévoda Břetislav I. roku 1052. též pa-
mátný chrám v Staré Boleslavi
O této památné kapli sv: Václava na bojišti postavené několik
slov promluvím k milovníkům starobylých památek. Kaple tato stojí
za vesnicí Brůdkem nedaleko od silnice k Všerubům vedoucí v širém
poli na svahu mírného návrší. Presbyterium jest ta původní kaple
na bojišti postavená, 20 stop dlouhá, 17 stop široká. Zdí a oblouko-
vité okno za oltářem upomínají na sloh románský ovšem zcela jedno-
duchý, klenba a oblouk dělící loď od presbyteria jest z doby pozděj-
ší. Na oltáři jest obraz sv: Václava se štítem v ruce jedné a ko-
rouhví rozvinutou, na níž znak orlice jest, v ruce druhé; malba jest
hrubá z doby pozdější obnovy. Nad sv: Václavem jest na oltáři
ještě menší obraz německého patrona sv: Michala. Kazatelna dřevěná
jest pravidelný šestihran s obrazy sv: čtyr evangelistův, na jejímž
klobouku jest latinkou psáno: „Diese Kanzel hat zu Ehr des heiligen
Wenceslaus Peter Sauhr Bürger, Wirt und Gastgeber zu Neugedein
machen lassen Anno 1686“. — Loď jest pravidelný čtverhran, 25
stop dlouhý a taktéž široký, s hlavním vchodem od západu a men-
šími dveřmi na sever. Tato loď byla roku 1382. od obyvatelů míst
Všerub, Hájku (Donau) a Studánek (Kaltenbrunn) vystavěna, kteréžto
obce s Brůdkem nyní patronové této kaple jsou. V koutech lodě u
presbyteria jsou dva malé oltáříky novější, spustlé, v pravo oltář ko-
runování B. P. Marie s obrazem, nad nímž opět obraz sv: Michala.
V levo na oltáři jest obraz světice s korunou královskou na hlavě,
pod tímto obrazem po stranách objevují se zbytky starého obrazu, na
němž viděti jest sv. Víta s kohoutem a sv. Vojtěcha v mitře biskupské,
nad oltářem pak jest obraz sv. Kateřiny, pod nímž opět starší obraz
vyčnívá. Kruchta dřevěná v lodi nad vchodem hlavním postavená
jest ozdobená malbami sv. patronů českých v pěti polích a sice sv.
Cyrilla a Methoděje, sv. Zikmunda. a Prokopa, sv. Kosmy a Damiána,
sv. Benedikta a Norberta, sv. Ludmily a Josefa. Pod obrazy jest
nápis jmen svatých, nad obrazy v délce kruchty latinský nápis „Omnes
sancti et sanctae Dei intercedite pro nobis apud Deum,“ („Všickni
svatí a světice Boží orodujte za nás u Boha.“) Strop v lodi jest pr-
kený a malbami ze života sv. Václava ozdobený, jest tu viděti sv.
Václava jdoucího z hradu Boleslavského do chrámu, jeho boj s kní-
žetem Kúřimským, jeho uvítání u dvoru císaře, jeho oslava na nebi,
přenešení jeho ostatků do Prahy. Malba jest obstojná, ač zatekáním
vody mnoho utrpěla. Kaple jest dlážděna dobrými šestihranými ci-
hlami, na nichž jest pětilistá růže výtlačená. Okna jsou z doby no-
vější. Nad vchodem hlavním stojí z venčí předsíň, nyní za kůlnu
sloužící, krov kaple jest vysoký, šindelem krytý, nad vyšší lodí vyčnívá
vížka se zvonkem. Několik kroků od kaple jest chaloupka po bavorsku
šindálkem kameny obtíženým pokrytá, v níž bydlí posluha kostelní.
Všecko připomíná v této kapli na bývalou horlivou úctu svatých pa-
tronů českých, všecko ale v nynější spoustě svědčí, že poněmčením
této krajiny pohynula též úcta tato. Ač tato kaple něco jmění má,
(r. 1870. bylo 1957 zl. 771/2 kr.), jest předce opuštěna a musí někdy
vypomáhati záduším svým farnímu kostelu sv. Michala, od r. 1628.
do r. 1650. vystavěnému ve Všerubech. Den sv. Václava slaví se
do dnes službami Božími v této kapli.
Při kapli této stávala ves, zvaná Zdemily, která ale již roku
1586. byla pustá. Kaple sv. Václava v Zdemilech uvádí se roku 1384.
v seznamu chrámů a platů z nich. Roku 1390. byl patronem nad
kaplí v Zdemilech blíž Kdyně pan Ojíř z Ryzemberka, kterýž po smrti
duchovního zprávce Kunše při té kapli ustanovil nového kněze z dié-
cese pražské Jiřího z Domažlic dne 15. prosince, roku pak 1392. dne
15. června k tomu svolil, aby týž kněz Jiří své postavení v Zdemilech
sobě vyměnil s knězem Petrem, oltářníkem u sv. Maří Magdaleny ve
Švihově, k čemuž přivolil též patron tamější pan Břeněk ze Skály.
Nyní patří kaple sv. Václava v Brůdku, jenž stojí na místě staré
vsi Zdemil, jakožto filialní ku kostelu sv. Michala ve Všerubech.
Kronikář Hájek z Libočan bitvu z roku 1040. přeložil v krajinu
severnější k vesnici Pivoňce (Stockau), kdež prý později z vděčnosti
Břetislav I. založil kostel a klášter řádu sv. Augustina, jak se čte v
kronice Hájkově leta 1047: „Rozpomenuv se Břetislav na dobrodiní
sobě od Pána Boha učiněné a na vítězství, kteréž jemu dáti ráčil nad
Němci, a že jest zahnal císaře z své země, i rozkázal jest na tom
místě, kdež se ta porážka stala a kdež jsou Němci pohřebováni byli,
na té hoře, jenž slove Stock, jinak Pivoňka, kostel krásný k poctivo-
sti Pánu Bohu a Panně Marii postaviti, a jev tam osobně s svým
otcem duchovním Severem biskupem, žádal jeho, aby jej ve jmenu bl.
Panny Marie posvětil. A tu hned kníže dal uvésti do něho bratry
poustevníky řádu sv. Augustina a poctivou živností je opatřil a platy
nadal, tak aby tu oni na budoucí věčné časy Pánu Bohu za duši jeho
a předkův jeho i za všecky tu zmordované a pohřbené sloužili a mo-
dlili se ustavičně.“  Toto vypravování Hájkovy kroniky opakovali
i mnozí pozdější dějepisci, a klášter augustiánský na Pivoňce slavil
roku 1747. na základě této pověsti sedmistyletou památku svého za-
ložení, a v klášteře domažlickém na velikém obrazu, z roku 1740. po-
cházejícím, jehož kopie v sále radnice domažlické se nalezá, vypodob-
něno jest vítězství Břetislava I. a založení kláštera Pivoňky.
Než ale celá tato pověst rozpadne se, když uvážíme, že přechod od
Kouby k Ronšperku s vojskem nejvíce jízdným jest nemožný, neboť
nemá ani dost málo pohodlného údolí ku přechodu Šumavou. Mimo
to jest i pověst o založení kláštera na Pivoňce (Kloster zum Stock
neb Stockau) pouhou báchorkou, neboť řád kněží poustevníkův sv:
Augustina teprv v 13. století do Čech byl uveden. Tak též všecky
statky, kterýmiž vládl, jakož i kostely, k nimž konvent kláštera na
Pivoňce právo podací měl, nalezaly se až do počátku 14. století v
rukou šlechtičů a tudíž založení kláštera Pivoňky nemůže pocházeti z
doby Břetislava I., o čemž se udá příležitost později promluviti. A
protož úplně souhlasím s náhledem p. Palackého a jmenuji bitvu Bře-
tislava I. proti Jindřichovi III. bitvou neb vítězstvím u Domažlic, neb
blíže určeno v krajině od Všerub číli Nového Trhu ku Kdyni, kdež
do dnes kaple sv: Václava jakožto pomník toho vítězství stojí.
Část národo-hospodářská.
Pěstování ovocných stromů.
(Pokračování.)
Ovoce jest jedinou potravinou, jež i nejchudší muž tak delikatní
míti může, jak nejbohatší kníže; ono jest zároveň nejlépším a nej-
zdravějším kořením. Nevyrovnaná lahodnosť, obdivuhodná krása a
nejněžnější zápach šlechetného ovoce činí je spůsobilým, by i dovršilo
vzácné krmě a vybrané pochoutky každé sebe skvostnější tabule.
A tak se s ovocem potkáváme v nejchudší chýši nemajetného dělníka,
kde zuřivý hlad bídou zubožených dítek poněkud ukonější, jakož i v
kuchyni všech občanů majetnějších až i na samé knížecí a královské
tabuli. V letech úrodných nemožno všecky jeho zásoby v čerstvém
stavu na dlouho udržeti, tu se pak suší a usušené na delší dobu i na
více let zachovati nechá. Krajiny blíž železnic ležící, nemohou dosti
ovoce přinésti; čím bohatší úrodou se stromy pod sladkým svým
břemenem sklání, tím více vystoupí i ovocnářů, kteří je odkupují a
v kraje na ovoce chudší rozváží, čímž se stává ovoce předmětem výhodného
a na mnoze velmi čilého obchodu. V krajinách na ovoce přeboha-
tých lisují z něho mest občerstvující a kvašením tohoto obdrží příjemný
