*c.
PROGRAM
POSLA OD ČERCHOVA.
Každá zajisté krajina chová v sobě zvláštnosti, od krajiny jiné se valně líšicí, čím povstává
rozmanitost zájmů a náhledů, které co do dobré jich stránky zdokonalovati, se zájmy ostatních sousedů
v soulad uváděti a takto na všeobecné práci pokroku dle sil svých se súčastňovati do povinností občanstva
vůbec a každého jednotlivce zvlášť nepopíratelně položeno jest.
A poněvadž nejvydatnější pákou takového všeobecně užitečného úsílí jest veřejný tisk, tedy jsme
se na tom usnesli, zříditi zde orgán, kterýby úkol měl, vážným a důkladným spůsobem pojed-
návati o otázkách všeobecně užitečných a v občanstvu šířiti takto vědomí potřeb
co den na něho nalehajících a poukazovati na prostředky jimiž by potřeby takové
dosazeny býti mohly.
K této práci vede nás právě ta okolnost, že velké politické listy, jsouce určeny pro obecenstvo
širší, nejsou sto pojednávati důkladně o otázkách jen jednoho města a jeho vůkolí se týkajících, čímž,
mnohé tužby nenajdou zaslouženého povšimnutí, ač jsou pro krajinu důležité, pro její rozvin neodkladné.
Pročež předstupujeme před ctěné obecenstvo staroslavného města našého a v dějinách vlasti pro-
slulého vůkolí jeho, chtíce vydávati list pod názvem:
„Posel od Čerchova'
co politicko-, národo-hospodářský týdenník, kterýž má míti účel, při-
nášeti obecenstvu důležité zprávy politické vůbec a naší krajiny se
týkající zvlášt, pojednávati o záležitostech živnostenských, průmy-
slových, obchodních a hospodářských, přinášeti články k poznání města
i krajiny co do země- a dějepisu, zprávy okresní, obecní i spolkové, jakož
i zprávy o důležitých událostech v životě, umění, vědě a přírodě, vždy
s hlavním ohledem na město a vůkolí naše, jakož i poměrům naším při-
měřený feuilleton.
A jelikož chceme z listu toho učiniti orgán nejen snah naších v obci samé, nýbrž i celého
k nám tihnoucího okolí, tož ochotně otevírati budeme sloupce jeho všem zprávám z vůkolních měst a obcí
nám zaslané, důvěřujíce se v ochotu veškerých národovců zdejších i vůkolních, že nás v díle tomto statně
podporovati budou, činíce takto z listu našeho opravdový ohlas všeobecných tužeb občanstva, souvisících se
samosprávou okresní i obecní, jakož i četných spolků zdejších i vůkolních.
