bavorskému dosahuje, chci některé výpisky Poslu od Čerchova
podávati, abych krajinu s dějinami těmi seznámil a rodiště své po-
vzbudil k vyplnění hesla na braně městské psaného:
„Domažlice, pevná vlasti hráz,
co jste někdy byly, buďte zas!“
Počátek činím pojednáním o jmenu města našeho, kteréž česky
Domažlice, německy pak Taus sluje. Původ a počátek města na-
šeho a jmena jeho ztrácí se v šedověké minulosti vlasti naší a ne-
snadno jest badateli temnotu historickou proniknouti, nechceli k báj-
kám a povídkám kroniky Václava Hájka z Libočan útočiště vzíti.
Pevná domněnka soudného historika a otce dějepisu českého
Fr. Palackého klade první objevení se hradu Domažlického již na
rok 630. po Kristu. Když totiž podařilo se statečnému muži Sa-
movi alespoň na čas svého panování rozdrobenost slovanských kmenů
odstraniti a z nich mocné králoství učiniti: tuť závistivý a hrdý král
Frankův Dagobert, chtěje se pomstiti za urážku svého pošetilého
vyslance Sichara a při tom Slovany sobě podrobiti; vyslal troje silné
vojsko proti říši Samově. Jedno vojsko, Langobardi, vypadlo do
Korutan, druhé, Alemanni, vrhlo se do Rakous, třetí pak a to hlavní
a nejvybranější vojsko učinilo vpád do říše Samovy od Rýnu Šuma-
vou v krajinu naši, kdež Samo s velikou mocí nepřítele očekával.
U Wogatisburku, jak svědčí starý dějepisec Fredegarius,
již na půdě slovanské srazila se obě vojska nepřátelská a nastala roz-
hodná, krvavá bitva, trvající po tři dny, v níž vojsko Frankův úplně
bylo poraženo, z části pobito neb rozprášeno a celý tábor Frankův
se stany a hojnou kořistí upadl do rukou vítězných Slovanů.
A tento hrad Wogatisburk pokládám s Palackým za první
počátek starobylého města Domažlic; neboť není v celé pošumavské
krajině ani jediného místa, kteréž by podobu svého prvotního názvu
a svou dávnověkostí k tomuto hradu Wogatisburku s větším
právem se hlásiti mohlo. Při německých dějepiscích staré i nové
doby setkáváme se dosti často s převracováním a překrucováním mí-
stních a osobních jmen českých a tak snadno se domysliti můžeme,
že Fredegarius ve své kronice napsal Wogastisburg na místě
pravého znění Togastisburg, což znamená tolik jako: „die Burg
des To gast, hrad Togastův, neb Tugostův neb Tuhoštův,
čili Tuhošť, což vyznamenává tolik co pevnost, což Němec Frede-
garius chtěl naznačiti přidáním slova „burk.“ A že doměnka tato
není bezdůvodná, tomu nasvědčují nejstarší listiny, v níž se Doma-
žlice uvádějí pod jmenem Tugast, Tugosc, což po přechodu slo-
vanského g v české h zní Tuhošť.
Tak na příklad v listině německého císaře Jindřicha IV. z
roku 1086, kterouž se hranice biskupství pražského vyměřují, stojí
zřejmě psáno: „Hranice pak tohož biskupství jsou na západě: Tugost
(místo a krajina), kteráž se táhne (směřuje) až do polu řeky Kouby“,
(„Termini autem ejus occidentem versus hi sunt: Tugocz, quae tendit
ad medium Fluminis Chub“ t. j. řeka Kouba, německy Chamb neb
Cham, na kteréž leží nejbližší město bavorské Brod, Furth.) —
V listině darovací kláštera Kladrubského z r. 1183. čteme latinsky:
„et hebdomade thelonei in Tugast“, neb po česku: „a darujeme
týden cla t. j. příjem jednoho týdnu cla v Tugast“. A že tento
Tugast v skutku Domažlice jsou, vysvítá hned z jiné listiny téhož
kláštera o tři leta později dané od vévody českého Bedřicha r. 1186.
v níž se darování předešlé obnovuje ale s jmenem Domažlic těmito
slovy: „In Domaseliz tertiam partem thelonei cum duce“, neb po
česku: „v Domažlicích třetí díl cla s vévodou (společně)“. V listinách
pozdějšího věku jmeno Tugost neb Tuhošť bylo zkráceno a psalo se
v latině Thust, jak to na př. čteme v listině nejstarší archivu Do-
mažlického z roku 1324, svědčící na zákup několika lánů pozemku ve
vsi Milavčích. Král Jan Luxemburský, Karel IV. a Václav IV. píší
ve svých listinách latinských někdy Thust, někdy Tust a do dnes
nazývá se naše město latinsky Tusta. Němci dle starého názvu
Tugost utvořili sobě skrácené jmeno Tugst, Taugst, kteréž poslední
jmeno do dnes v Bavorsku slýchati jest, konečně pak z toho povstalo
jmeno Taus. A tak z jmena původně staroslovanského Tugost,
Tuhošť, (od slova tuhý, tolik co pevný hrad.) povstal latinský ná-
zev města Domažlic Tusta a německý Taus.
Co se pak jmena českého Domažlice týká, kteréž ač mladší
než Tuhošť, předce již v 10. století se vyskytuje: tuť domnívám se
ne bez důvodů, že Domažlice neb jak se původně píše: Domaželici
jest jmeno zvláštního kmene lidu českoslovanského, svou zvláštností
od jiných kmenů se líšícího, tak dobře jako se mezi kmeny českými
jmenují Lutomerici (Litoměřici) v krajině litoměřické a Děčané v kra-
jině děčínské a podobných jmen více. Že jmeno Domažlice může
pocházeti od hlavy, vůdce neb župana téhož kmene Domažela jest
pravdě podobno, než z nedůstatku pramenů jest důkaz o tom nemožný.
Ponejprv vyskytuje se české jmeno Domažlic roku 993. dne 15.
ledna v listině vévody Boleslava II., v kteréž mezi jinými statky
klášteru benediktinskému v Březnovech daruje se též výnos cla každého
desátého téhodne v Domažlicích (Domasilicích). V listině z let
1037 - 1055. daruje vévoda Břetislav I. klášteru benediktinskému
na estrově u Davle mimo jiné pozemky v »Domažlicích městě (Do-
maslicích civitate) výnos cla desátého téhodne s kaplí sv. Jakuba apo-
štola se vším příslušenstvím, kterážto kaple stála u hradu Domažli-
ckého. Pozdějších listin nebudu uváděti, v nichž jmeno města našeho
hlavně z nedůstatku písmeny ž v latině rozličně se píše, jako roku
1183. in Domaselic, roku 1186. in Domaseliz, roku 1288. Domaselici.
Vyloživ takto původ jmena a jeho změny, jak dalece se pravdě
dějepisné podobají, uvedu ještě pro ty, kterýmž by se snad po smy-
šlence Václava Hájka z Libočan zastesklo, i jeho vypravování o pů-
vodu jmen města Domažlic, což ovšem jen na výmyslu a obrazotvor-
nosti se zakládá. Jakož u jiných měst tak i u města Domažlic
vymyslil si kronikář Hájek děj a z něbo původ Domažlic odvozuje.
Když totiž císař Oto I. roku 964. vtrhl Šumavou s vojskem ple-
nícím do Čech proti vévodovi Boleslavovi I., aby pomstil se za vraždu
svatého Václava a vévodu zpurného ku poplatnosti opět přinutil; po-
kořil se před císařem Boleslav a získal na přímluvu knížat říšských
odpuštění; za pokutu však jemu uloženo bylo, aby prý on i nástupci
jeho císaři službu činili. Doslovně zní to v kronice takto:
„Tu hned rozkázal císař Boleslavovi, aby kotel nad ohněm v
kuchyni císařské držel, a tu službu, aby vždycky císaři cinil. To jest
hned tu Boleslav učiniti musil, a když jej dejm mezi oči zarazil a
kníže se na špalku drže kotel posadil, císař řekl jemu: „Tu sta“, to
jest: „Ty stůj“. I musil jest tu státi a ten kotel držeti, dokudž se
císaři líbilo. Kdéž cíšař s svým vojskem ležel, ta ves slúla Drastov
a císař to z té vsi kázal město učiniti i dáno mu jmeno Tu sta a
do dnešního dne latiníci je jmenují Tusta a Čechové Domažlice
jemu říkají a to proto, neb byl císař svým přikázal, aby tu od toho
dne, jakž se Boleslav pokořil, více žádné škody nečinili a Čechové v
tu uffajíce (spolehajíce se), Němce jsou velmi sužovali. A Němci
pravili: Byste byli u nás, ne tak byste jako zde doma zlí byli, pro-
tož Domažlice městu přezděli.“
Pěkně to pověděl kronikář Hájek, škoda jen, že to jest vymy-
šleno. Neboť jisto jest, že Boleslav I. ku konci svého panování
(† 967.) v pokoji a míru žil s císařem Otonem a že tudíž roku 964.
žádné války s Němci nebylo. Pochybno též jest, že by císař Oto I.
blíže hranic německých byl učinil město, kteréž opevněné mohlo Něm-
cům škodné býti. Historie o držení kotle jest taktéž vymyšlena a
vypravuje se za pozdějších časů císaře Jindřicha III. v Pomořansku o
čtyrech zajatých knížatech slovanských.
Proti těmto bájkám kronikáře Hájka opírali se již staří děje-
piscové, jakož na příklad Pavel Stránský ve své Respublica Boëma.
r. 1633 psané, jehož úsudek zde uvedu. On sice se též domnívá, že
královské město Domažlice za časů Boleslava I. bylo proti loupeživým
vpádům Bavorů založeno, což se může ovšem těž o opevnění a povy-
šení Domažlic za město rozuměti.
Na bájku o pojmenování města od Němců ze vzteku Domazli-
cemi, odpovídá Stránský krátce: „Vždyť Němci naší řečí českou ne-
mluví a nebyli by (kdyby i česky mluvili) muže nazvali Doma-zlicemi,
což by o ženách bylo řečeno, nýbrž Doma-zlými“.
Při tom uvádí Stránský, že někteří jinou bájku o jmenu Do-
mažlic sobě vymyslili, odvozujíce původ jmena od domaž-líce; to
prý pravil vévoda český ku krásné panně kteráž příjezdem vévodovým
v upravení toiletty a barvení lící svých vyrušená byla, což ovšem ještě
směšnější bájka jest, než předešlé; neboť statné dcery našich udatných
předků nepotřebovaly asi ličidla na líce své, Šumava svým čerstvým
a ostrým povětřím postarala se již o zdravou kvetoucí červenost tváří
pannen domažlických. K tomu pak dodává Stránský i svou domněnku
o původu jmena Domažlic takto: „Zdá se mi pravdě podobnější, že
obyvatelové toho místa ze strachu před častými vpády nepřátelskými
a olupování jich a přátel jejich v bolesti a žalosti své na to pomý-
šleli, aby sobě pevnost vystavěli, z kteréž by mohli na nepřátelé
loupící vypadati a kdyby počtem a silou nepřátel přemoženi byli, aby
měli útočiště a protož město to založili, a od slova doma a želící
(jako doma truchlící) vynecháním jedné samohlásky Domažlice nazvali.
Než jakkoliv tomu jest, dokládá Stránský, známo jest, že město to
vždy bylo Čechům ohradou (hrází) proti Bavorům vpadajícím“. Pak
dokládá Stránský: „Domažlice Němci nazývají Taus a proč, to ať prý
sami si vyhledají, nechtí-li ku otřepané povídačce o Otovi Velikém
útočiště vzíti.“ Resp; Boëm Cap. II. pag. 70. 71.
Tolik zatím o jmenu města Domažlic, budoucně pak něco zaji-
mavějšího z dějin města toho.
Politický přehled.
Zprávy domácí.
Z Prahy. Nastávající volby do sněmu zemského poutají k sobě
pozornost všeobecnou; cokoliv se dále děje, zůstává nepovšimnuto.
Nejen listy naše, ale i vídeňské, ba všechny ostatní rakouské, uva-
zují možné výsledky voleb těch jakož i to, co bude následovati, zví-
tězí-li strana národní neb strana, jež se ráda nazývá ústavověrnou.
Kterak volby ve skupení venkovských obcí a měst vypadnou, nemůž
býti pochybno; každý Čech je si toho vědom, že bude konat svou
