P. purkmistr. Pánové, máme o tom pojednat?
Většina hlasů ve dveřích: Nechme to na příští schůzi.
jeho snahu o ozdobu chrámu děkanského a když konečně podivíme se
lidumilnosti a lásce jeho k mládeži študující.
(Pokračování).
Z životopisu mužů o Domažlice zaslou-
žilých.
Z dějepisu města Domažlic podává P. K. Hájek, děkan.
P. ANTONÍN PŘÍHODA,
děkan a největší dobrodinec města Domažlic.
V první polovici sedmnáctého století přistěhoval se do Domažlic
Viktorin Příhoda s chotí svou Ludmilou z města Počátek. První
syn jejich Pavel narodil se jim ještě v Počátkách okolo roku 1625.,
druhý pak syn, již v Domažlicích dne 22. října 1633. narozený, jmenoval se
Jan Příhoda, o němž více známo není. Syn Pavel Příhoda, vyučiv
se řemeslu obuvnickému, stal se mistrem roku 1653., neboť v starém
manualu cechovním stojí psáno: „V letu 1653. Pavel Příhoda jest
přijat do poctivého cechu v měsíci listopadu za starších pánů Jakuba
Hrubše a Václava Zoubka.“ Za souseda domažlického byl již dříve
v tom roce přijat, neboť v měšťanské knize na listu 121. čteme:
„Pavel Příhoda, rodič z města Počátek, tovaryš řemesla ševcovského
poctivě zrozený, přijat jest za souseda a dal 3 zl. Stalo se 4. čer-
vence 1653.“
Tento Pavel Příhoda, kterýž v stáří 70 let roku 1695. dne 10.
listopadu zemřel, měl s první manželkou svou Zuzanou čtyry dítky,
dceru Annu Zuzanu a syny: Bedřicha, Daniele a Jana, o nichž mimo
křestního zápisu v matrikách zdejších více pověděti nemohu. Oženiv
se po druhé s Anežkou, splodil mimo tři dcery: Ludmilu, Annu a
Alžbětu, též dva syny v dějinách města znamenité, totiž Jana Bedřicha,
narozeného 5. července 1676. a Antonína Příhodu narozeného
dne 1. května 1668. A právě tento Antonín Příhoda jest onen muž,
jehož Domažlice s vděčností svým největším dobrodincem zovou, a
o jehož životě nyní psáti budu.
Nabyv přípravného vzdělání v rodišti svém, odebral se Antonín
Příhoda do Prahy, kdež po dokonaných študiích bohosloveckých roku
1694. na knězství byl posvěcen. V druhém roce po svém vysvěcení
dostal se již Antonín Příhoda za faráře do vesnice Dolan u Klatov,
kterýž statek toho času náležel koleji jezovitské v Klatovech. Dle
smlouvy s rektorem koleje, jakožto patronem, měl nový farář dolan-
ský každý týden sloužiti mši sv. pro poutníky na hůrce, Komošín
zvané, v kostele, nyní již zrušeném, sv. Máří Magdaleny a za to do-
stával ročně 3 a půl sudu piva. Mimo tuto smlouvu čte se v knize
pamětní při faře dolanské o Příhodovi doslovně v latině takto: „Když
krajina kolem Klatov od Švedův byla spustošena, přepustěn byl farní
chrám sv. ap. Petra a Pavla ve vsi Dolanech pro nedůstatek knězstva
a příjmů farářům chudenickým ve správu duchovní okolo roku 1630.
Druhým farářem po opětném obnovení toho kostela, od sl. koleje tova-
ryšstva Ježíšova nejdůst. ordinariatu praesentován, stal se ctihodný
kněz P. Antonín Příhoda, kterýž roku 1696. v měsíci červnu v ma-
jetek farní uveden byl. Dům farní byl toho času ovšem malý; o ten
však Příhoda mnoho se nestaral, vždyť zdál se mu pro osobu jeho
býti postačitelným, neboť byl muž samotu milující a společnostem se
vyhýbající. Avšak pole, kteréž jest v pořadí gruntů rolních nejvyšší,
vzdělal, dav vysekati všecko křoví a dobýti všech kořenů stromův.
To pole nazval též „Vojtěšské pole,“ proto že v den před sv. Voj-
těchem práci tu dokonal.
Spravoval farnost tuto chvalně 14 let a pak přesazen byl jakožto
děkan do otčiny své Domažlic, kdež zásluhami a věkem vážný, jako
kněz jubilovaný život svůj dokonal. Založil nadaci 20 zl.“ Tolik jest
psáno o Příhodovi v Dolanech.
Když na počátku roku 1710. P. Ludvík Josef Blovský z děkan-
ství domažlického se poděkoval, stav se děkanem v městě Blatné,
zvolila rada města Domažlic dne 13. února 1710. na děkanství doma-
žlické chvalně známého, horlivého faráře dolanského P. Ant. Příhodu,
kterýž dne 26. února t. r. do Domažlic se přistěhoval.
Poněvadž toho času v klášteře augustinianském zdejším bylo 9
až i 10 kněží, kteří, nemajíce určitého zaměstnání, mohli snadno vše-
liké pobožnosti a bratrstva v osadě udržovati a hleděti: stalo se, že
kostel děkanský mnohé právo své ztratil, an lid více přilnul ku klá-
štěru nežli ku svému chrámu osadnímu. Chtěje chrámu děkanskému
právo a vážnost zachovati, způsobil si nový děkan Ant. Příhoda hned
na počátku své správy duchovní mnohou nevoli a mrzutost s klášte-
rem. Podnět k první mrzutosti zavdala stavnost Božího Těla roku
1711., poněvadž děkan Příhoda nedržel čtvrtou štaci, jak se činívalo
v kostele klášterním, nýbrž dal na náměstí dle předpisu postaviti
čtvrtý oltář. Spor tento o slavnost Božího Těla ukončen roku 1747.
smlouvou, aby tato slavnost ve čtvrtek konána byla z chrámu Páně
děkanského, v neděli pak na to z chrámu Páně klášterního aby též
veden byl průvod jako ve čtvrtek ku oltářům od měštanů postaveným.
Tato řevnivost mezi děkanstvím a klášterem byla však oběma
chrámům i celé osadě k užitku: neboť jakož pan děkan Příhoda snažil
se neunavenou horlivostí a přičinlivostí služby Boží a všeliké pobož-
nosti v chrámu děkanském povznesti a o ozdobu jeho všemožně se sta-
rati, tak zase klášter zvlášt za času přičinlivého a umění milovného
převora P. Gelasia Voysa mnohou opravou zveleben byl.
P. Antonín Příhoda, nemaje osobního jmění, nemohl hned na po-
čátku svého působení v Domažlicích všem potřebným opravám v
chrámu vyhověti, tak že i memorabilista při zápisu obnovy puklého
zvonu Zikmunda, který byl přelit v Klatovech roku 1712., nemohl
se jizlivé poznámky zdržeti: „že jmeno pana děkana Příhody na zvonu
nebylo vyznačeno, poněvadž prý na zvon ten nic nedal“.
Avšak tuto poznámku zahanbil děkan Příhoda, nabyv jmění svou
skromností, šetrností a neunavenou pracovitostí. Činnost jeho mů-
žeme v trojím ohledu chvalně oceniti, když uvážíme jeho snažnou
horlivost o spásu duší správě jeho svěřených, když si připomeneme
Zprávy místní a z okolí.
Zábava. Dnes uspořádána jest taneční zábava v místnostech
hostince „u císaře rakouského. Na subskripční listině shledali jsme
vesměs jmena dobré pověsti, zralých to jinochů, a lze očekávati, že
zábava ta se dobře vydaří.
Nepozornost. Zdejší občan, mukař a majitel domu vedle pošty
házel v tyto dny slámu z vykýře. Aniž se byl dobře dolů podíval,
shodil první otěp — na malého psa. Chvíli ležel tento pod otěpí
omráčený, pak bolestně kničel, až kolemjdoucí to spozorovavše otěp
odvalili. Ubohý ležel natažený a bolestně pomoc hledal, až konečně
se odvlekl. — Což kdyby bylo místem tím, právě tak jako pes ten,
malé dítě šlo, jak snadno mohlo být neli zabito, alespoň pro celý život
svůj zmrzačeno. Zasluhujeť nepozornost taková rázného pokárání.
Jest slušno, by, když chce někdo z vykýře něco shazovati, postavil
někoho rozumného na místo to, kamž věci shazovány býti mají, aby
neštěstím nepozorností takovou spáchaným svědomí sobě nestížil.
Nepozornost. V minulém čísle upozornili jsme na nedbalost ro-
dičů v hlezení svých dítek, a již opět a též poblíž kostela sv. Anto-
nína byloby přišlo k úrazu malé dítě p. Ant. Webra, jež sobě na
silnici hrálo, kdyby důstojník tudy jedoucí nebyl dosti opatrně koně
v čas obrátil. — Hleďte rodičové předce největšího pokladu dítek
svých, totiž zdraví. Pozdě nařikati nad dítětem zmrzačeným.
Dragouni. Dne 23. t. m. odbývala úplná posádkou zde ležící,
švadrona dragounů střelbu do terče jakož i polní cvičení. Při té pří-
ležitosti obdařeni byli vojínové od svých důstojníků dvěma sudy piva,
načež se při hlučném zpěvu národních písní náměstím do kasáren ubírali.
Z plovárny. Od pondělí dne 22. t. m. započal na zdejší plo-
várně živý ruch. Plovající i koupající střídají se po celý den; hlavně
žáci sdejšího realního gymnasia používají vyzývavého počasí ke koupání
a zvláště k vycvičení se v plování. Tyto dni odbývalo několik žáků
zkoušku, a došli pochvaly od přítomného obecenstva.
Z hasičského sboru. Již po 4 neděle odbývají se přípravná
cvičení sboru hasičského řízením náčelníka „Sokola“. Náčelník hlavně
v pochodech hasiče vycvičil, aby tím dříve po příchodu cvičitele praž-
ského v řádném cvičení hasičství započíti se mohlo. Tento přibude
sem příští týden a všecko hasičské náčiní.
Zahradní zábavy. V neděli 21. t. m. a ve středu 24. t. m.
tančilo se v roztomilém zahradním hostinci pana A. Kralovce při hudbě
střelecké. Škoda, že místnost ta jest pro tak hojnou návštěvu, k tan-
čení malá. Přejeme zdaru podobným zábavám zahradním.
Předměty na střelnici, o nichž v minulém čísle zminěno, pro-
dány byly 21. t. m. veřejnou dražbou a strženo za ně 38 zl., kteráž
částka naznačenému účelu odvedena bude.
Slavnost dělníků při stavbě cukrovaru zaměstnaných, odbývala
se minulou sobotu dle programu a dosti okázale. Hudba a pivo vě-
nované k tomu cíli v hojné míře předsedou správní rady, panem Dr.
Steidlem rozveselily dělníky obojího pohlaví tak, že bylo viděti staré
s mladými o veselost závoditi a to trvalo ještě i když již poslední
půlvědrák unášejícím jej muzikantům zpět vyrván a dávno již do
poslední kapky vyčerpán byl.
Poctivý nálezce. Občan Jakub Votípka, tkaničkářský pomocník
pana P. Jakubše, nalezl na dražinovské silnici 20 zl. Popojda dále
potkal vozku běžícího k městu, jenž se ho uděšeně tázal, zdali něčeho
nenašel, a nařikal, že ztratil 4 pětky, které svému pánu odvesti má za
dovoz prken k zdejšímu nádraží. Nálezce poznav v něm majitele
nalezených 4 pětek, doručil mu je, aniž byl jaké odměny žádal, spo-
kojil se srdečným poděkováním nastrašeného vozky.
Výlet. Zítra v neděli dne 28tého podnikne bodrý „Sokol“ náš
sesilen dobrovolnými hasiči za zvuku hudby a pod vedením statného
náčelníka a obecního staršího p. M. Maerze výlet do sousedního města
Horšova - Týna.
Obrana zemská. Cvičení zemské obrany bude se letos odbý-
vati od 27. srpna až do 17. září, a mají se k tomu účeli obrancové
obvodu domažlického, šarše 25.tého, mužstvo pak 27. srpna v Kla-
tovech u tamnějšího velitelstva obrany přihlásiti. Každému obranci
přikázáno, že má přinesti sebou dvoje prádlo a 1 pár dobrých bot.
Studenti. Již 16tého zavítalo několik studujících z Prahy na
prázdniny a zanáší se dle doslechu přípravami k budoucím zábavám,
kteréž po příchodu ostatních brzo započíti mají. — Bylo by žádoucno,
by páni studující vložili sobě na srdce prospěch obyvatelstva, a vedle
obvyklého plesu nějaké větší divadelní představení a zvláště výlety
uspořádali, kterýmiž, míníme, nejvíce obecenstvu našemu by se za-
vděčili. Výlety bývají u jiných studujících přední pakou pro ostatní
podniky. Tedy, jen do toho. Na zdar!
Silnice havlovická. Na nižině silnice havlovické mezi plovár-
nou a městem, bylo by třeba učiniti odpad pro vodu, která se tam
po každém dešti přes silnici rozlévá, a odtéci nemůže, jelikož
jest strouha k tomu účeli do blízkého potoka vedoucí mnoholetým
zanedbáním zemí a travou tak zanešena, že jest mnohem vyšší než
nižina silnice. Dovolujeme si sl. purkmistrovský úřad na to upozorniti.
Vozy. Již v prvních číslech „Posla od Čerchova“ bylo na
pamět uváděno panu policejnímu komisaru, aby povšimnul sobě ne-
švárů, které stavěním vozů uprostřed ulice se dějí na ujmu obyva-
telům toho onoho místa. Pan komisar se toho jistě ani nepovšimnul,
sic by se to opět a opět nestávalo.
