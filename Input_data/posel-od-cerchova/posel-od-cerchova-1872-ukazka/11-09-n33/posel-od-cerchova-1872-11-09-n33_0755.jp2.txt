aneb pokud ještě ani plodu královského nemají. Při takovýchto
smutných událostech jest pravé štěstí pro celý úl, mají-li mladistvý,
dosud nezavíčkovaný plod, alespoň pro dělnice kladený. Tu hnedle
strhají mnoho sousedních těsných domků a spěchem úžasným vy-
staví důstojný královský palác na zříceninách celých řad ulic, do
kteréhož přenesou vyhlednutý mladistvý plod, hojně jej krmí, vzorně
ošetřují, čímž docílí, že z původního plodu na dělnici vyvine se k
všeobecnému jásotu celého národa nová mladistvá kralovna rovna na
šlechtické ctnosti panujícím předkům svým.
Ale neodvratná záhuba připravena jest celému státu, jest-li krá-
lovna matka zemře v době, když se nedostává v úlu ni královského,
ni nezavíčkovaného dělnického plodu. Tu marné jest všeliké úsilí,
snažení a opatření dbalého včelaře. Opuštěný národ stojí zde beze
vší naděje na dosazení nového královského samovládce, kteráž to
smutná událost jím jaksi rázem podtne všechnu životní sílu; veškerá
činnost přestává, láska a náklonost k práci jsou zničeny a stálé
bdění nad zachováním pořádku a veřejné bezpečnosti najednou uhasly.
Všeobecný zmatek nastává: nikdo nepracuje, nikdo nedohlíží, nikdo
posvátných zájmů národa více pevnou rukou aniž odhodlanou vůlí
nestřeže, a tak nelad nikdy nevídaný rozhostí se přes den po všem
státu na jistou a neodvratnou záhubu všem, jimž nelitostný osud
vyrval milovanou královnu. Panující všeobecný zmatek použijí hnedle
násilní vetřelci, potměšilé zlodějky; snadno opanují česno a bez od-
poru zmocní se bohatých špýcharů, odnášejíce bez překážky sladinkou
kořist v loupežné své doupě. Rychlým krokem jde celý stát úplnému
svému rozkladu vstříc, nepodaří-li se včelaři ještě v čas, osiřelým
včelkám novou panovnici získati a jich takto před neodvratnou zá-
hubou zachrániti.
Na štěstí bývají takovéto nehody jen řidkým případem nepří-
znivého osudu. Obyčejně bývá však průběh událostí dosti příznivý,
že včelky nejen přes leto, ale ještě i v podzimku samém z kvě-
toucích břas hojnou zásobu medu sobě nashromáždí, tak že včelař
z tohoto bohatství jim něco na podzim anebo z jara podebrati může.
Za tuhých mrazů upadnou v spánek, z kteréhož je první teplounký
den opět vzbudí a příležitostně malinký výlet v zlaté záři sluneční
kolem úlu dovoluje, načež opět spokojeně v klidný domov se vrací
a v spánek opětný upadnou, pokud jich jarní, přívětivý vánek z
tvrdého sna neprobudí.
Procitnuvše z jara včelky nemohou však hned v pilnou práci
se dáti; dlouho to trvá, než bohatá květena vypučí, jež by dosta-
tečnou pastvu včelám poskytovala. Za nepříznivé této doby tráví
včeličky ze zásob vlastní pilnosti nashromážděných až konečně lahodná
vesna jakby čarovným proutkem vykouzlí téměř za jedinou noc ti-
sícero nejněžnějších kvítků, plny nektaru a pelu. Tu znova nastává
neunaveným dělnicem sterá práce, jež ochotně se podrobují a vzornou
pilností a příkladnou snažlivostí provádí úkol Stvořitelem jim vy-
tknutý.
Zprávy místní a z okolí.
Náhlá smrt. Ve středu 6. t. m. ráno zastavil se zdejší 76letý
občan p. Klenda na své cestě z kostela v obchodu J. H. na sklénku
rosolky. Aniž ji byl zcela vypil, sklesnul mrtvicí raněn k zemi.
Vše namáhání jej oživiti bylo marné, a musel mrtev domů odnešen
býti.
Spořitelna. Ve valné schůzi výboru městské spořitelny zdejší,
odbývané 3. t. m., za přítomnosti vládního komisaře pana okresního
Parvoniče, bylo jednáno o změně stanov spořitelních. Za základ jest
vzat návrh stanov pro spořitelny upravený a zaslaný všem spořitelnám
vys. místodržitelstvím. Dle návrhu toho se mezi jiným spořitelnám
povoluje půjčovati také proti směnkám opatřeným dobrými 3 podpisy.
Změna tato s málo odchylkami dle návrhu jměnovaného upravena a
předložena jest vys. místodržitelství ku schválení.
Z nevědomosti škoda. Za zdechlého psa považoval jistý rolník
z P. vydru, kterou minulé pondělí na svém poli nedaleko vesnice
mrtvou nalezl a lopatou do cesty odhodil. Náhodou přišel k tomu
tamní kupec israelita, kterýž ji ihned poznal a domů odvlékl. Byvši
někde podál do hlavy postřelena, dovlékla se tato z blízkého potoka
až sem, kdež pošla. Rolník však bál se jí rukou dotknouti, mysle,
že to nějaký vzteklý pes.
Ze Stankov. Mladý hajný Landergott ze Škrchleb zastřelil svou
milenku Marii Stahlovou dne 1. t. m. po 4. hodině večer v lese ne-
daleko Škrchleb. Příčinou činu toho měly být překážky, jež se mi-
lencům ze strany rodin jejich kladly. Nešťastný 17letý muž ten
hned po skutku udal se u svého lesníka, pak šel k nadlesnímu, by
mu oznámil, že se jde dostavit k soudu. Tu však vzali jej četníci,
jenž po něm byli již pátrali, a dopravili jej k zdejšímu vyšetřovacímu
soudu, kdež uvězněn jest.
Výkaz účtů záložny Horšovo-Týnské za měsíc říjen 1872.
Příjem: hotovost kasovní od předešlého měsíce 7787 zl. 53 kr.,
příspěvky k reservnímu fondu 10 zl., vklady 17377 zl. 85 kr. úroky
z půjček 1303 zl. 78 kr,, splacené půjčky 6920 zl., rozličné příjmy
2 zl, 60 kr. úhrnem 33401 zl. 76 kr. Vydání: půjčky 16405 zl.
vyplacené vkladý 11631 zl. 3 kr. vyplacené úroky z vkladů 267 zl.
11 kr., rozličná vydání 20 zl. 24 kr., k tomu hotovost kasovní kon-
cem měsíce 5078 zl. 58 kr., činí jak svrchu 33401 zl. 76 kr.
Počasí. Teplé počasí nechce letos ustoupiti v tento čas oby-
čejně již se dostavivšimu drzému podzimku. Tak jako z Náchoda se
píše, že tam nyní kvetou a zrajou jahody, ano že se i na žejdlíky pro-
dávají, tak jako v Podmoklí kvetou nově stromy, a jako z mnoha
jiných míst přicházejí zprávy o teplém a krásném počasí: tak i my
na úpatí Šumavy těšíme se posud z dnů takřka jarních. V zahradách
našich kvetou posud rezetky, jiřinky, v polích modráky a jiné letní
květinky. Teploměr ukazuje v stínu 15° R. Kýž by tak jen aspoň
celý měsíc ještě potrvalo!
„Udělá do louže - žblunk“ kdo za deštivého počasí vyjde z
hořejšího loubí směrem okolo klášterského kostela. Dosti málo jen
sprchlo, a již jest u hořejší kašny nesmírná louže, která bude v zimě
pro náledí své nebezpečná. Dovolujeme sobě slavnou správu obce
zdejší na to upozorniti, an jest jestě čas místo to vydlážditi a pře-
dejíti takto snadnému neštěstí.
Jak nás ti Němci moří, museli jsme zakusiti i v naší besedě.
Dovedlť jediný dešenický sládek, známý to Němec, přemoci okázalou
trpělivost údů besedních, kteří, než by déle snášeli metlu jeho ve
spůsobě kalného piva, raději volili na čas vzdáti se výhod besedních
a hledati sobě útulku jiného. Navštěvují již po celý týden údové
besedy hostinec „u zlaté koruny“ pana Václ. Pekla.
Záložna. Na místo odstupujícího pana Ant. Srny bude si vo-
liti 13. t. m. výbor záložny z místních údů nového zápisníka.
Lze očekávati, že výbor ten, jako až posud, i nyní bez ohledu na
osobnost pouze ve prospěch záložny rozhodne.
Výkaz účtů záložny v Domažlicích za měsíc říjen 1872.
Příjem: K reservnímu fondu složeno 12 zl. 20 kr. — Vklady
členů 12779 zl. 13 km Vklady účastníků 1167 zl. Splacené zapůjčky
14088 zl. Splacené úroky a provize 1861 zl. 47 kr. Rozličné příjmy
3 zl. 15 kr. Hotovost kasovní od předešlého měsíce 5817 zl. 89 k.
Součet 35728 zl. 84 kr. Vydání: Fond reservní 200 zl. Čle-
nové vybrali vkladů 13501 zl. 26 kr. Účastníci vybrali vkladů
2187 zl. 24 kr. Vyplacené úroky 116 zl. 46 kr. Rozpůjčeno mezi
členy 12546 zl. Rozličné vydání 8 zl. 5 kr. obnáší 28559 zl. 1 kr.
Hotovost kasovní koncem měsíce října 7169 zl. 83 kr. Součet jak
svrchu 35728 zl. 84 kr.
Controlní shromáždění odbývalo se včera a dnes na zdejším
hejtmanství ve všem pořádku; mužstvo s málo výminkami dostavilo
se všecko a ukázalo mírným chováním svým, že v životě občanském
zraje k cnosti občanské a chová úctu k zakonům, a že zbytečno jest
requirovati na ně okolní četnictvo.
Dne 7. t. m. odbýval výbor tělocvično hasičské jednoty u pří-
tomnosti pana purkmistra J. Kresla svou první schůzi na radnici.—
Vyřízeny byly následovní předměty: K návrhu, jak by se těl. hasičské
jednotě dostalo hojného příspěvku hmotného, určeno podati sl. měst-
skému zastupitelstvu co protektoru sboru, sl. spořitelně, záložně, sl.
okolnímu zastupitelstu a pojištovacím společnostem žádost o roční
peněžitou podporu. 2. Má se učiniti provolání k obecenstvu města
Domažlic a okolí, by četným přistoupením sesílilo řady těl. hasičské
jednoty a dobrovolnými příspěvky umožnilo zakoupení ještě potřebného
ozbrojení činných hasičů. 3. Přijato několik nových údů. 4. Zvolen
Šamberger Jan za spolkového sluhu. 5. Některé částky peněžité k
výplatě poukázány. 6. Přečtěna a schválena instrukce pro činné údy
hasičství, která se do tisku dá a níž podělen bude každý činný úd.
7. Schválen návrh náčelníka na zakoupení chybujícího zbroje a náčiní.
8. Resignace p. Ludvíka Josefa co člena výboru vzata u vědomost.
9. Někteří členové byli pro nezapravení příspěvku za vystouplé po-
važováni.
Dne 26. října t. r. odbýval Sokol domažlický celoroční valnou
schůzi, a téhož dne přetvořen na základě změny stanov v tělocvično-
hasičskou jednotu. Schůzi zahájil starosta br. Petr Hanna u přítom-
nosti 70 členů. Co vládní komisař designován pan Karel Parvonič
c. k. okresní. Na programmu položena: 1. Zpráva jednatelská, 2. zpráva
účetní, 3. Čtení stanov spolkových, 4. Volba výboru, 5. volné návrhy.
Ze správy jednatelské, jež horlivým brat. jednatelem Dr. Rube-
šem přednášena byla, vyjímáme: k jednotě přistoupilo během minu-
lého roku 56 členů, ubyli 4 členové, Zanešeno v seznamu údů do-
sud: 25 zakládajících, 71 přispívajících a 88 činných, dohromady
184 údů Zimní běh cvičení započal 1. října 1871 a skončil 30.
dubna 1872, cvičeno vždy v pondělí, ve čtvrtek a v sobotu od 6 do
8 hodin večír, a odbýváno 70 cvičení. Letní běh započal 1. května
běžícího roku a trval do 13. září 1872 a cvičeno jako v zimě, od-
býváno 71 cvičení. Náčelník vyučoval též žáky realného gymnasia
vždy ve středu a v sobotu od 4 — 6, cvičilo 60 žáků. Zkouška, kte-
rouž žáci podstoupili u přítomnosti školního rady Svobody, vypadla
stkvěle. Mimo to cvičili též žáci občanské školy, celkem 28, jednou
týhodně a po hodině co oblikátnímu předmětu.
Žáci národní školy v počtu 20 cvičili v měsícech květnu, červnu
a červenci vždy v úterý a pátek od 4 — 5 hod. odpoledne.
V letě stříleno jednou do terče a dáno 60 ran. Odbývány během
roku 2 mimořádné valné schůze. Výbor odbýval 16 schůzí a vyřídil
51 předmětů. Nářadí rozmnoženo a dílem opraveno za 96 zl. 22 kr..
Veškeré náčiní representuje cenu 450 zl., nečítaje 2 krnkovky v ceně
66 zl. a salonní pušku flobertku v ceně 34 zl. (Dokončení).
Trojčata. Dne 6. t. m. porodila zdejší měšťanka paní K. troj-
čata a sice 2 hochy a 1 děvče. Jeden z hochů a děvče jsou na ži-
vě a zdrávi, druhý hoch ale narodil se již mrtev.
V Stankovech odbývati budou akcionáři pivovaru dne 25. t. m.
valnou schůzi. (Provolání příště.)
Zdivočilé voly. O minulém týdenním trhu zavěsila jistá selka
plášt svůj na zadní díl voji u níž zapřaženi stáli při vozu naloženém
zemčaty dva voli. Jeden z nich ohnav se ocasem zachytil ním o
plášť a zděsiv se, strhnul druhého s sebou a tak utíkala i s nalo-
ženým vozem tato, jinak tak lenivá zvířata střelhbitě skrze řady
