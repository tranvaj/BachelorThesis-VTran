jen nezrozumitelné zvuky. S hrůzou bylo patřiti na tělo lidské tak
sbídnělé. Všecky pokusy, jichž obyčejně se užívá proti otrávení
rtutí zůstali bez výsledku. Po dlouhé, avšak bezbolestné nemoci, se
uzdravila ženština ta neunaveným ošetřováním v zdejší nemocnici.
Sesutí domu v Praze. V sobotu ráno o půl desáte hodině
sesula se velká část skoro již dohotoveného, velkého domu, jejž praž-
ský stavitel Turek staví pro pojišťovací banku „Slavii“ na senovážném
náměstí. Při sesutí tom bylo pohřbeno padajicími cihlami a trámy
nejméně 30 lidí, z nich téměř třetina přišla o život, ostatní více
méně poraněni odnešeni jsou do nemocnice. Právě když hasiči, děl-
níci a polic. strážníci byli nejpilněji zaměstnáni dobýváním mrtvol
z pod sutin, sřítila se nová část zdí, čimž o půl jedenácté hodině na
novo několik lidí zasypáno. Jeden z hasičů zaplatil obětavou svou
horlivost o zachránění bližního svým vlastným životem. Co bylo pří-
činou strašného toho neštěstí, neumí nikdo udati; že ale příliš dů-
kladná stavba vinu toho nenese, to je každému zajisté jasno. Neště-
stí toto není prvním toho druhu v Praze; přivedliť to pražští stavi-
telé skoro již tak daleko jako videnští a půjdeli to tak dále, bude
v Praze vzácný nový dům, který se mezi stavbou alespoň dvakrát
nesřítí na dělníky v něm zaměstnané.
Spolek „Krakonoš“. Studující na vysokých školách pražských
ze severovýchodních Čech sestoupili se ve zvláštní spolek pode jmé-
nem „Krakonoš“. Účelem spolku bude: zakládati knihovny zvláště
v obcích živlem německým nejvíce ohrožených.
„Spolek Radbuza.“ Koncem minulého měsíce svolána byla schůze
akademiků kraje plzeňského za účelem zaražení dobročinného spolku
studujících z kraje toho. Schůzi zúčastnilo se na 70 akademiků.
Předseda p. V. Velkoborský, technik, zahájil schůzi krátkou řečí, v
níž poukazuje na důležitost a nutnost spolku, jenž by zájmům a po-
třebám studenstva kraje plzeňského vyhovoval, tím více, an žádného
spolku studujících vysokých škol pražských z kraje plzeňského ne-
stává. Dále oznámil valné schůzi, že stanovy budoucího spolku od
více kollegů vypracovány jsou a odporučuje schůzi, by podle nich po-
kračovala, — což se jednohlasně přijímá. Usnešeno spolku dáti jmeno
„Radbuza.“ Za účel spolku přijato jednohlasné: „podporování chu-
dých akademiků kraje plzeňského, jakož i šíření osvěty v kraji tomto
a pěstování vzájemnosti vespolné.“ Na to předčítal p. Rozmara, med.
vypracované stanovy, kteréž byly s malými opravami článek po článku
přijaty. Po té zvolená byla 5členná komise, kteréž bylo uloženo ob-
starání připravných prací ku konstituování spolku a svolání 1. valné
hromady. Srdečným provoláním „na zdar“ budoucímu spolku ukon-
čena schůze. — Doufáme pevně, že mladistvý spolek tento, vzhledem
k jeho šlechetnému účeli, najde hojné podpory u obětavého obecen-
stva, zvláště pak našeho českého západu.
O řádění cholery v Uhrách píše z Košice ležící tam vojín: Ja-
ko všichni soudruhové, jsem i já stále připraven na strašného hosta
který denně 20—30 osob zde navštěvuje. Do městské nemocnice,
kterou město blíže kasáren našich zřídilo, bylo včera a předevčírem
dopraveno 37 osob, z nichž 28 zemřelo na choleru. Já sám viděl
jsem již tři osoby na ulici upadnouti v náruč strašlivé té nemoci.
Má se za to, že panující zde mlhavé a deštivé počasí rozmáhání cho-
lery značně podporuje. — Od 1. pros. dostává zdejší oddělení dělo-
střelců ráno po půl žejdlíku vína a praženou polévku, poněvadž i
mezi vojskem se cholera objevila.
Následkem nemoce dobytčí jest hranice z Čech do Bavor pro
vývoz dobytka posud uzavřena. Uzavření rozšířeno i na veškeré druhy
jiné mimo hovězího dobytka, totíž na vepřový a drůbež. Hranice
česko-saská uzavřena jest pro všechen druh dobytka; i lide z Čech
do Saska přecházející musí se podrobiti dlouhému procesu nakuřování,
kteréž vykonává se ve zvláště k tomu zřízených budkách na samých
hranicích. Uzavření je tak přísné, že každá cesta i pěšinka, každý
most je zatarasen příční kládou. Ve dne v noci přecházejí po hra-
nici vojenské hlídky.
Poštovní. Administrátor, pan J. Ledvina nastoupil již úřad
svůj, což s potěšením oznamujeme obecenstvu zdejšímu, zvláště ob-
chodnímu. S jistotou budem nyní zdejší poště důvěřovati, neb známá
jest vzorná solidnost nadjménovaného pána a lze očekávati, že pan
poštmistr po nepřijemnostech zažilých za každou cenu se vynasnaží
pana J. Ledvinu zdejší poště udržeti.
Stav zdravotní. Z mnoha stran dočítáme se o rozšířování se
nemocí nákažlivých nejen mezi dobytkem ale i mezi lidem. I z da-
lšího okolí domažlického slyšeti sem tam o jednotlivých úkazech ne-
štovic a cholery. Město naše však posud těší se z velmi zdravého
vzduchu, což vysvítá z toho, že od 1. t. m. až po dnes žádný v
městě nezemřel, (vyjma 2 osob ve všeobecné nemocnici, které tam
na smrt churavy dopraveny byly) a že vůbec málo nemocných v městě
našem se nachází. Není pochybnosti, že voda z výše Čerchova ne-
zkalená k nám plynoucí, že vůbec krajina naše chráněná lesnatým
Čerchovem, nad jiné jest zdravější.
Oprava. V čísle 36. 1. t. v dopisu ze Stankov pochybeno bylo
v řádce 8me od dola a má státi místo hnědého uhlí — kameného uhlí.
Počasí. Až do 12 t. m. měli jsme ač nepřijemno a deštivo
přec ale teplo tak, že 11 t. m. nám byly přinešeny co úkaz zvlášt-
nosti do redakci pěkné, čerstvé houby, tak zvané másníky. V pátek
13. t. m. při čistém vzduchu a sluneční září po celý den umrznuto
a v noci napadlý sníh leží na střechách. Nepochybně nám nyní zima
nastane a pravidelně potrvá.
„Hospodář,“ týdenník věnovaný zájmům našeho rolnictva, o němž
podrobné pojednání dočísti se lze v dnešní příloze, vychází v druhém
ročníku a zasluhuje zejmena našim rolníkům co nejvřeleji doporučen
býti. „Humory“ počínají příštím rokem 15tý ročník svůj.
Akciový pivovar v Starém Plzenci vykládá k veřejnému upiso-
vání 1000 kusů akcií po 200 zl. plně zplatitelných v ceně 200 zl.
Pivovarní velkoprůmysl plzeňský těší se tak dobré pověsti, že
nelze pochybovati, by tento třetí pivovar, jenž položen jest na dráze
Františka Josefa, na půdě lacino zakoupené jistoty neposkytoval k pros-
pěšnému a bezpečnému uložení kapitálu. — Pivovar ten, jenž jest
na 3000 kusů akcií po 200 zl. založen, má jíž 2000 kusů akcií ro-
zebraných a započne již v měsíci únoru p. r. vařiti.
Choromyslnost. K článku „uvítání na faře“ v čísle 36. t. 1.
dodati slušno, že p. farář všerubský v poslední době jeví úkazy cho-
romyslnosti a lze míti za to, že výjev na faře nim zaviněný byl již
následek této choroby. Litujeme srdečně mladého toho p. faráře, neb
jsme jej znali vždy co velmi hodného muže.
Neštovice. Dle došlých sem zpráv úředních vypukly neštovice
v obci u sv. Kateřiny v soudním okresu nýřském, hejtmanství kla-
tovském a rozesílají politické úřadové soudní oběžníky na předsta-
vené obcí, by všemožně předešli styku s obcí tou, jakož i hned
úřadně oznámili, kde by se jaký úkaz neštovic vyskytnul.
Část národo-hospodářská.
Pomahejme řemeslníkům. Tutéž váhu, kterou má heslo: Za-
chraňme půdu svou, má i heslo: Zachraňme řemeslníky své! Ne-
boť stojíme jedině tím, co máme, co vyděláme. Kdybychom dospěli
tak daleko, že bychom nic neměli, že bychom nic nevydělali, bylo by
veta po národnosti naší, po království našem. — Národnost naše by
vymizela, zvukové české řeči ozývali by se nějaký čas v nejnižších
třídách společnosti, až by i tu umlkly. Království české bylo by
pak pouhým krajem německé říše. Aby se to nestalo, musí rolník
držeti a šířiti půdu svou, musí řemeslník držeti, zvelebovati a zdoko-
nalovati řemeslo své, neb chápati se nového, jestliže staré zašlo; musí
obchodník vytrvati na svém místě a nepopouštěti je nikomu: musí
učenec proslavovati vlasť nejen šířením vědeckého vzdělání mezi ná-
rodem, nybrž i vnikáním do hlubin vědy a věčných zákonů přírody,
odkrýváním a objevováním nových věcí a zákonů; musí umělec zjed-
návati národu svému povést národa umělecky vzdělaného, národa umění
podporujícího. Vůbec musí každý pracovati a prací nové statky
hmotné neb duševní vyváděti a takto kapitál a sílu národní množiti.
Všem nám jest zápasiti s ohromnou konkurencí. My bohužel nepří-
zní nešťastných dob byli jsme nejen zastaveni na dráze pokroku,
nybrž vrženi zrovna nazpět. Jiní nejen, že mohli volně postupovati,
nybrž byli v tom i podporováni co nejvydatněji. Nám jest tedy
mnoho doháněti, chceme-li držeti stejný krok, nám jest však i stále
se brániti proti nepřátelům našim národním, kteří chtějí nás úkladně
oloupiti o půdu, o živnost, — o národnost. Jaká tu pomoc? . . .
Nespočívá v ničem jiném, než v neunavené práci, přemýšlení, učení,
užívání času a peněz, v nejrychlejším zavádění nových věcí a způsobů,
ve spoření a střádání — tak, abychom ve všem vyníkli. Co se týče
zejmena řemeslníků, dnes poměry jejich jsou zcela jiné než bývaly.
Řemesla mnohá zašla úplně a dostala se do rukou velkého průmyslu,
kterýž výrobky jejich provádí stroji. Avšak 1 ostatní řemesla vy-
máhají jiného provozování, mají-li vynášeti. Především ovšem žádá
se, aby řemeslník sám byl dokonale vzdělán v řemesle svém — v
mechanické i kupecké jeho stránce. Nedouk a fušer nepřivede to
ovšem nikam a chce-li to přece někam přivésti, musí se doučiti. Vedle
toho vymáhá novověké řemeslo na řemeslníkovi co nejdokonalejší
rozdělení prace, neboť čím větší rozdělení, tím dokonalejší práce.
Dále vyžaduje na něm peněžné prostředky, aby mohl na veliko a tedy
co nejlaciněji kupovati suroviny a látky, aby se mohl opatřiti všemi
novými vynálezy, stroji a nástroji. První tedy věc jest, aby se ře-
meslu věnovaly čiperné hlavy a ne lidé na hlavu padlí. Druhou věcí
jest, aby se již v obecních školách kladl základ praktickému vzdělání,
bez něhož řemeslník nyní nemůže se obejíti. Třetí věc, aby doko-
nale vzdělaný a vycvičený řemeslník, jehž viděl kus světa a přinesl
z ciziny co nejnovější jest, zaopatřil si peněžné prostředky, by mohl na
veliko co nejlaciněji kupovati. To ovšem bývá řemeslníku jednotli-
vému nesnadné, avšak co nepodaří se jednomu, podaří se spolku. Ku-
pujou-li všichni dohromady, koupí zajisté levněji. Proto musí být
u nás heslem, aby řemeslníci zakládali zásobné jednoty na kupování
surovin a jiných potřeb na veliko! „B. z P.“
Nový patentovaný mlátící stroj. „První klatovská strojnická
dílna“ obdržela od ministerstva patent na nový mlátící stroj, kterýž
dle „Šum.“ výtečným se osvědčil. Stroj zařizen jest na pohyb ruční
a má zapotřebí k obsluze tři osoby. Za dvanáct minut vymlácen byl
při zkoušce mandel ječmene, v 24 minutách mandel žita. Hlavní
zkouška odbývána v Klatovech hospodářském stavení pana M.
Meyra.
O výsledku zkoušky této sděluje „Šumavan„: Nejprvé mlátil
se ječmen; ve 12ti min. vymlácen jeden mandel těžké vazby; na to
vzata byla pšenice, mandel v 11ti min. byl hotov; tak i ovsa, ač-
koli byl syrový — bral se totiž ze stohu — v 11ti min. mandel
vymlácen; žita vymlácen mandel za 15 min. Beřeme-li na 3 hodiny
práce se strojem jednu hodinu k odklizení slámy, k shrnutí obilí na
hromadu, k přepocení ohrabků, a čítáme-li, že se denně pracuje
pouze 19 hodin, tož může na novém stroji nejsnažším způsobem prů-
měrně ječmena, pšenice a ovsa 30 mandelů denně se vymlátiti, při
zrychlené práci dalo se vymlátiti až 40 mandelů. — Stroj nenechá
ani jednoho zrnka v klasu: při Hensmannovu stroji stěžují si hospo-
dáři, že zůstává mnoho obilí. Sláma vychází ze stroje měkká. Jest-
liže při obyčejném stroji sláma okamžitě se nevyhrabává, beře ji stroj
zpět, čímž se zastavuje v točení: při tomto novém stroji není se
toho co obávat. Slámu netřeba vytřásat, jelikož stroj to sám činí,
čímž vždy uspoří se jeden dělník. I točení stroje samého mnohém
snáze se děje než při obyčejném Hensmannském stroji. Proto mů-
žeme stroj tento s úplným vědomím a svědomím všem hospodářům
odporučiti.
