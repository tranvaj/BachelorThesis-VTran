našem a okolí, nejlépe bylo viděti o jeho pohřbu,
jenž odbýván byl ve čtvrtek dne 28. ledna na hřbi-
tově u Všech Svatých. Mrtvolu stařičkého učitele
na poslední cestě doprovázeli zástupci všech zdej-
ších úřadů a spolků, sbor střelecký, špalír jednoty
hasičské, školní mládež se sborem učitelským a
přečetné množství lidu.
Na Týnci u Klatov zemřel dne 25. ledna
1892 po jedné hodině v noci tamní stařičký farář,
vys. důstojný pan arcikněz a kněz jubilár, emer.
bisk. vikář klatovský, biskupský komisař pro c. k.
gymnasium v Klatovech a osobní děkan p. P. Jos.
Formánek v 80. roce věku svého kněžství. Zesnulý
hodnostář narodil se v Klatovech (v novém mlýně
pod Hůrkou) 10. ledna 1813 a na kněze byl posvěcen
25. července 1838. Byl věrný a svědomitý ve svém
povolání, vlídný a dobročinný, horlivý, vzdělaný a
učený kněz, konaje mnoho dobrého pro blaho a
spásu svých svěřených, pro okrasu kostelů, ku zdaru
národa a ve prospěch naší vlasti. Byl ještě z té
staré kněžské gardy, kteráž byla už v dávných
letech věrným strážcem naší ohrožené národnosti,
bojujíc statečně s přečetnými překážkami, svízelemi
a obtížemi! Zesnulý se těšil upřímné lásce, veliké
důvěře a oblibě jak u kněží tak u lidu a požíval
na vyšších místech hojné přízně a štědré uznalosti,
což zřejmě vysvítá z jeho mnohých a vysokých
důstojenství. Zajisté o něm platí slova sv. písma,
že „ve věčné paměti zůstane spravedlivý, zlé pověsti
se obávati nemusí, a u Pána jest jeho mzda“. Na
Týnci setrval a blahodárně působil skoro úplných
čtyřicet let! Tělesné pozůstatky zesnulého velebného
kmeta uloženy byly na hřbitově v Týnci ve čtvrtek
dne 28. ledna v 10 hod. dopoledne po boku jeho
zemřelé matky a sestry k věčnému odpočinku, za
velkého a vřelého účastenství důstojného ducho-
venstva a veškerého ostatního obecenstva z celého
okolí, zvláště ale z osady Týnecké a z král. města
Klatov.
— V Kojetíně na Moravě zemřela dne 27.
ledna pí. Marie Beráková v 39. roce věku svého.
Zesnulá byla dcerou zdejšího nedávno zemřelého
měšťana a obchodníka p. Václava Ludvíka a chotí
p. J. Beráka, ředitele obecné a měšťanské školy v
Kojetíně, druhdy učitele v Domažlicích.
Osobní Pan Dr. Tomáš Masaryk, professor
na české universitě, jmenován byl odborným zkoušeb-
níkem z filosofie a vychovatelství při zkušební
komisi pro zkoušky kandidátů učitelství na českých
středních školách pro dobu školního roku 1891—92.
Professor na staroměstském akadem gymnasiu
v Praze p. Fr. Hansl, bývalý professor gymnasia
zdejšího, jmenován byl okr. školdozorcem pro české
školy v soudních okresích smíchovském a zbraslav-
ském školního okresu smíchovského. — C. k. místo-
držitelský koncipista p. Theodor Eichhorn v
Liberci, jenž po delší dobu dlel též u c. k. okres.
hejtmanství v Domažlicích, jmenován byl okresním
komisařem. — Na uprázdněné místo obvodního lé-
kaře v Domažlicích delegován byl ředitelstvím c. k.
všeobecné nemocnice v Praze dosavadní externí lé-
kař téže nemocnice, p. MUDr. Gustav Halík,
rodák domažlický, který po čas epidemie chřípkové
obdržel k tomu výnosem vysokého c. k. místodržitel-
ství zvláštní dovolenou na dobu tří měsíců. Poklá-
dáme za svou povinnost upozorniti širší obecenstvo
na toho mladého lékaře, který dlouhou praxí nemoc-
niční nabyl mnohých zkušeností a který také již v
městě našem nejednou jako dovedný lékař se osvěd-
čil. Proto přejeme mu v jeho úřadě, který dnem 1.
února nastoupí, hojnou přízeň zdejšího i okolního
obecenstva
Duchovenské Zdejší ct. rodák dp. P. Václav
Hojda, dosavadní kaplan v Hořčicích, jmenován byl
kaplanem v Sušici
Sňatek. Ve čtvrtek dne 11. února o 3. hodině
odpol. slaviti bude sňatek svůj v děkanském chrámu
Páně v Domažlicích p. Josef Schwetter, lesní
hrab. velkostatku trhanovského v Staněticích se slč.
Betty Procházkovou, dcerou zdejšího měšťana
a majitele sběrny loterní.
Veřejné schůze za příčinou voleb obecních budou
se konati, jak se nám sděluje, v brzké době. Vo-
ličstvo uvítá s potěšením veřejnosť schůzí, neboť
jen tím způsobem může se zjednati v nejširších
kruzích průchod pravdě o všech obecních poměrech,
když každý své mínění otevřené vysloviti může.
Volební schůze, které by se jen pokoutně a tajně
odbývaly, nemohou míti zajisté prospěch všeo-
becnosti a pravdu na zřeteli, poněvadž se štítí po-
suzování veřejnosti a světla. Strana, která by konala
tajné, veřejnosti uzavřené porady, v očích soudného
voličstva by se zničila. Doufáme, že veřejné schůze
navštiví veškeré probudilé a pokroku milovné občan-
stvo, jak se vždy v poslední době děje, a že se živě
v rozhovorech o obecních poměrech súčastní, neboť
jen tenkráte, když se náhledy řádně na veřejnosti
vytříbí, může jasná pravda vyplynouti na prospěch
celku. Ať již jakékoli strany se utvoří v době
volební, předem můžeme prohlásiti, že v nynější
době zvítězí jen strana pokroku milovná a
vlastenecká, neboť jí se dostane podpory každého
uvědomělého a pokročilého občana. Pravdě jest
často bojovati s předsudky a klamem, ale ona přece
zvítězí! Spravedlivé a dobré věci přejeme, a s námi
každý řádný občan, vítězství a zdar!
K obecním volbám. Dovídáme se, že již nějaká
strana (jaký má program a jak chce prospěti obec-
nímu jmění, nevíme) agituje a sbírá plnomocenství
po okolních obcích. Při té příležitosti sype se občanům
písek do očí a namlouvají se jim věci, které postrá-
dají pravdy. Varujeme občanstvo před takovými
falešnými proroky a žádáme je, by klidně a vážně
posuzovali obecní hospodářství samo. Nynější správě
obecní nemůže se vytýkati, že by dobře nehospo-
dařila, neboť jako vzrůstají přijmy obecní tak i
vzrůstají výdaje obecní a nikdo rozumný nebude
obci vyčítati, že by zbytečně mrhala jměním obecním.
Staré nepořádky jest těžko jedním rázem odstraniti
a doufejme, že nynějším obecním zástupcům podaří
se při složení svých mandátů dokázati, že hospoda-
řili dobře a rozvážně, že se svému programu ne-
zpronevěřili. Jest třeba, aby se netvořily nové strany,
neboť tím jen tříští se práce a svornosť, tím jen
pomáhá se jednotlivcům, aby snáze svých ryze
osobních choutek a záměrů docílili. Jest nutno, aby
ku správě obecní povoláni důvěrou občanů muži v
každém směru vážení, řádní a úcty hodní, muži
vlastenečtí, aby obec zdejší měla nejen řádnou správu
ale i representaci rozhodně českou a ryze národní.
Nehleďte tedy, občané, na rozličné klamné agitační
řeči jednotlivých prospěchářů, přihlížejte k věci sami
a suďte sami! Dejme pozor, by se snad nestaly
po volbách horší věci, dbejme, aby k obecní správě
přišli spoluobčané poctiví, vlastenečtí, bezúhonní a
nezištní, kteří nedbajíce osobního zisku a prospěchů,
chtějí jen blaho a prospěch obce.
Měšťanská beseda v Domažlicích odbývala v
sobotu dne 23. m. ledna valnou hromadu. Dle
zprávy p. jednatele čítal spolek celkem 94 členů.
Úmrtím ztratil spolek jednoho člena, pana Václava
Paroubka, měšťana a měst. radního; přítomní po-
vstáním uctili památku zesnulého. Během roku správ-
ního odbýval výbor celkem 13 schůzí, v nichž vyři-
zoval běžné záležitosti spolkové a pořádal 7 zábav
většinou pro členy a zdarma, a sice 2 koncerty, 2
přednášky a 2 zábavy rázu humoristického a jeden
taneční vínek. Všecky zábavy byly jak provedením
tak i návštěvou zcela zdařilé a mnohou příjemnou
chvilku připravily. Zvláště výbor zavděčil se členům
pořádáním večírků přednáškových, jež rázem dobyly
si místo v pořadu zdejších zábav a příští výbor za-
jisté v pořádání jich neustane. Knihovna besední
čítá přes 700 svazků a knihy čteny pilně, tedy i
v tomto směru vyplnila Beseda poslání své. Časo-
pisy zábavné a denní odbírány v počtu značném,
žel, že není pro místní poměry možno zříditi čítárnu,
kde by listy denně vykládány a čteny býti mohly.
Snad tento rok 1892 poměry tyto zlepší. Ve volných
návrzích přijato, že knihy besední i členům odborů
budou půjčovány zdarma. Částka 1 zl., kterou každý
člen odboru co příspěvek na knihovnu složil, se
vrátí. Zamlouvající se návrh, aby v městě našem
zřízena byla městská knihovna, byl předmětem
živého rokování a sneseno, aby podána byla ve
vhodný čas žádosť sl. zastupitelstvu obce zdejší, aby
knihovnu veřejnou, jak dávno v jiných i menších
městech se stalo, zřídila, a lidu příležitosť k vzdě-
lání dobrou knihou poskytla. Valná hromada se
usnáší v případě zřízení městské knihovny celou
zajisté cennou knihovnu Měšť. besedy účeli tomu vě-
novati. Další návrh, aby členové Besedy častěji se
scházeli, přijat rovněž a sneseno, aby místnosti be-
sední každý den byly topeny a středa, sobota a
neděle určeny co dni schůzí. — Za předsedu zvolen
opětně pan starosta Petr Hana; do výboru pánové:
Max Duffek, Ant. Kalous, G. Lindacker, prof. K.
Procházka, inž. Fr. Pek, uč. Jan Ruda, Hynek
Suda, Dr. Fr. Schnabl a Dr. Fr. Wellner. Za ná-
hradníky pánové: Miroslav Hron, Alois Zima a Jos.
Friedländer; za revisory účtů pp. bratři Prunarové.
Ohraničení okresu dle národnosti na Šumavě.
Okresní zastupitelstvo v Nýrsku jednomyslně prohlá-
silo, že považuje přidělení německých obcí okresu
klatovského k okresu nýrskému za nutné a přimě-
řené Spolu ustanoveno vystavěti z těchto míst okr.
silnici do Nýrska. C. k. okresní hejtmanství v Kla-
tovech, k němuž okres nýrský náleží, bude požádáno
o dobrozdání, po případě o vyloučení osad Jesení,
Brodu, Onoho Světa, Němčic, Chřepčic, Mladotic a
Hynkovic z obvodu okr. soudu klatovského. Okr.
zastupitelstvo nýrské očekává, že těmto žádostem
bude vyhověno, poněvadž zástupci těchto obcí po-
znovu pro to se prohlásili a sice proto, že klatovské
zastupitelstvo okresní k těmto obcím v národních
věcech žádného ohledu nemá, ba i na německá po-
dání jen české vyřízení podává. — To páni Němci
dobře vědí a za nespravedlnosť prohlašují, ale ty-
ranské počínání si Němců proti Čechům v Liberci,
Mostě, Duchcově, Prachaticích, Vimperku, Budějo-
vicích, a j. v., to jim není nesprávným!
Spolek sv. Josefa ku podpoře kněží světských
v Čechách, již se neschopnými stali ku službě cír-
kevní, čítal v minulém roce 1085 přispívajících členův,
o 124 více než v roce předcházejícím. Spolek po-
skytuje kněžím deficientům mimo pravidelnou jich
výslužbu buď dočasnou, buď doživotní podporu až
do výše 600 zl. a dle velikosti placeného ročního
příspěvku a dle doby členství. Členem spolku může
se státi každý světský kněz církevní provincie české,
který zastává úřad církevní. V roce minulém bylo
28 oprávněným kněžím deficientům vyplaceno 9263
zl. 74 kr. Od času svého trvání vyplatil až posud spolek
podpory 35.825 zl. 84 kr.
Z místního odboru Ústř. Mat. škol. Zdejší pp.
akademikové věnovali čistý výtěžek ze svého plesu
onu píseň, která rozplakala divého magnáta, když dal
oběsiti mého otce nevinného.“
„Učiním, jak ty budeš jednati.“ Uchopila mando-
linu a hbitě přejela svými prsty všechny struny. Mi-
haly hrál zase na housle.
. . . . . Byl to zase plačtivý jásot divé cikánské
písně, jako když kvílí labuť na břehu ledového moře,
hladem umírajíc se svými mláďaty . . . . .
Zvuk nesl se podruhé večerním tichem k táboru.
Starý již soptil. Vyskočil jako rozdrážděný lev a za-
tínaje pěstě hnal se k vozu. Všichni cikáni byli jako
pěny, ustupovali a neodvážili se ani pohlédnouti v jeho
tvář. Odhodil malé děcko, které se právě chtělo k němu
tuliti, až zůstalo ležeti omámeno na zemi. Z vozu ozý-
val se dušený vzlykot staré cikánky. Věděla, že zlostné
mlčení a blesky lítající z očí velikého otce nevěstí nic
dobrého. Chopiv těžkou bambitku s maďarským nápi-
sem na hlavni, letěl jako zběsilý v tu stranu, odkud
zněl zpěv, nedbaje proseb a nářku své chorobné ženy.
„Pane můj“, prosila úpěnlivě, „nerač se oddávati
zlosti, měj slitování! Já četla ve hvězdách velké ne-
štěstí a kdybys je znal, zoufal bys raději než trestal
ubohé dítky, když se mají tak rádi. Pomni, jak jsi
přísahal na srdci mém, že život za mne položíš a že
mne uhájíš, že budeš bojovat — ty nyní chceš násilí
užiti proti dítkám . . . . Vždyť dost nás pronásledují
cizí lidé! Zůstaň a poslechni starou ženu svou! —
Ó, toho znamení neblahého — —
Starý byl již pryč a žena jeho lomíc rukama vzý-
vala všechny mocnosti a síly, všechny duchy ochranné,
praotce a patriarchy cikánské, aby odvrátili všechno
neštěstí.
„Melisso, neboj se, já tě ochráním“, zašeptal tiše
Mihaly, když viděl, jak starý sem pádí v litém hněvu.
„Běda nám, žes mne neuposlechl a neprchl!“
„Jsem poctivec . . . . . . .“
V tom starý cikán chopil zlostně Melissu za dlouhé
její kadeře a chtěl hlavou její udeřiti o strom, ale Mi-
haly zachytil ji hbitě a pevně držel ruku starcovu,
druhou rukou chráně Melissu před každým útokem.
Starý se zarazil a ustoupil na dva kroky. Pak nabral
dechu a zasípal, co mu hrdlo stačilo:
„Tak jsi se osmělil proti svému svrchovanému
pánu? Zda nevíš, že právo mám nad tvým životem a
smrtí? Tak jsi znectil šediny mé, které zasluhují nej-
větší úcty? Tys dotkl se osoby mé a poskvrnil jsi
první přikázání praotců svých. Buď proklet! Jsi vyvr-
helem starého našeho rodu, na nějž jsi vztáhl zlovolně
ruku svou! Kletba — — kletba — —“
Ustal na chvíli, aby mohl popadnouti dechu. Vše-
chno mužstvo cikánské sběhlo se k tomu místu a ne-
osmělilo se ani hlesnouti. Mihaly stál zdrcen se sklo-
penou hlavou a bál se pohlednouti v tvář rozhněvanému
starochovi, z jehož očí čišely žhavé paprsky jako z výhně.
Ještě naposled zahřměl mohůtný hlas stařešiny:
„Blažen, kdo nad proklatcem se pomstí, záslužný
čin vykoná, kdo ho sprovodí se světa, aby nebyl
k hanbě slavnému rodu našemu!“
Vytrhl bambitku z pasu, aby mu zásluha neuběhla,
ale než namířil, zarachotila rana z pušky Belovy a
Mihaly kácel se k zemi . . . .
Lesní tišinou ozvalo se v několikeré ozvěně za-
úpění střeleného a Melissy, pak dábelský chechtot
vítězného Bely —
Melissa zůstala u raněného samotna. Bylo ticho.
Před tím ještě bylo slyšeti nářek staré cikánky. Činila
starému trpké výčitky, že jí neuposlechl a jeho vinou
stalo se to neštěstí, které četla ve hvězdách. I ciká-
ňata si ulehla a přestala protivně vřískati na píšťalky
z rákosí. Mlhy vystoupily a měsíc ozářil tvář Mihaly-ho.
Byla bleda, oči strhané a v hrdle zela smrtelná rána.
Držel Melissu za ruku a hladil ji, protože nemohl mlu-
viti, neboť hlasivky jeho byly úplně roztříštěny. Ale
strhané jeho oko mluvilo všecko — všecínko.
Melissa již neslzela. Poddala se svému osudu a
jakoby rozuměla, co Mihaly si přeje, byla rozhodnuta
na příští své jednání. Tak vytrvala do rána, projevujíc
největší něžnosť k tomu, jenž jí byl na světě nejdražší. —
Ráno dotrpěl. Cikáni se zase sběhli, aby jí vy-
rvali tělo zesnulého. První se hrnul Bela. Dívka však
jakoby tušila, co zamýšlí, vztýčila se a v tváři zaleskla
jí tak čarovná leposť, že se nikdo z přítomných neod-
vážil vztáhnouti ruku svou na tělo toho, jenž právem
náležel jí i po smrti. Sama pohřbila pod onou jedlí
Mihaly-ho a ověnčila hojně lesním kvítím nízkou mo-
hylu. Každý večer pak hrála a zpívala tutéž píseň ci-
kánskou, která trhala stařešinu v nejhlubších útrobách.
— Tito cikáni bloudili jako dřív po ce-
lých Čechách, ale na tom místě se už nikdy nestavěli.
Vždy přeletěli je v největším trysku, aby nebudili
trudných vzpomínek na dobu nejnešťastnější. Litovali
všichni, že tak surově jednali, zvláště později, když
svět jich nenáviděl a je stíhal.
Melissa hrála každý večer a nikdo se neodvážil
jí to zapověděti. Byla velice vážena. A když starý
umíral, hrála celé dva dni a celé dvě noci, aby mu
hučela do posledních okamžiků výčitka, že zničil dva
nevinné květy. —
Kráčeje těmi krajinami, zastihl jsem ji na nízkém
rovu klečící. Nikdo nevěděl, co rov ten znamená.
Ona vlídně mi kynouc, přilákala mne a hádala mi
z ruky. Pak vyprávěla mi, jaký poklad chová ta vy-
výšenina a vůbec celou tu příhodu. Celý vzhled její
byl vážný, téměř velebný, jaký bývá obyčejně u těch,
kdož přetrpěli největší neštěstí a trampoty a nyní nad
ně jsou povzneseni. Takový člověk zcela jinak pohlíží
na svět. Prosila mne na konec, abych o ní vyprávěl,
jak velice, umí milovati a býti něžné srdce cikánské,
více než kterékoliv jiné. Vyplňuje její žádosť, činím
tak v tomto obrázku.
