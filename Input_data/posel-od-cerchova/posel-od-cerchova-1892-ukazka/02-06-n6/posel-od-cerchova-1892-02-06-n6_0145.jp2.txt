Ročník XXI.
V Domažlicích, dne 6. února 1892.
Číslo 6.
POSEL DD ČENCHOVA.
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Čtvrtletně:
Pro Demažlice:
za hranice . 1 zl. 33 kr.
čtvrtletně . . . . 1 zl.
do Ameriky . 1 „ 46 „
půlletně . . . . 2 „
Donáška do domu 6 kr.
4 „
ročně . . . . .
Domažlický týdenník pro zájmy politické, obecné a spolkové.
Poštovní zásylkou:
čtvrtletně . 1 zl. 20 kr.
půlletně . . 2 „ 40 „
ročně . . . 4 „ 80
„
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Sestátnění c. k. priv. české
západní dráhy.
O této, pro krajinu naši nad míru důležité otázce
přináší odborný časopis „Verkehrs-Zeitung“ násle-
dující zprávu:
Sestátnění české západní dráhy, které dle kon-
cesse může býti provedeno již od 30. června 1892,
stane se v tuto dobu také skutkem, jelikož důležité
dopravně-politické a sazební ohledy za brzké pře-
vzetí této soukromé dráhy ve státní správu se
přimlouvají.
Rakouské státní dráhy také skutečně velkou
kladou váhu na získání české západní dráhy pro
síť státních dráh, jelikož také dráha tato tvoří —
jak všeobecně známo — v ohledu finančním cenný
objekt. Výnosnosť české západní dráhy jest již po
léta stejnoměrnou, a pakliže rok 1890 následkem
některých mimořádných okolností prozrazoval slabé
klesnutí, tož opět rok následující vykazuje zvýšenou
rentabilitu.
Státní správa nemohla by ani cestou neustálého
soutěžení české západní dráze uškoditi, jelikož vlastní
síla této spočívá v lokální dopravě mezi místy, při
její trati ležícími.
Dejme tomu však, že by se — což máme ale
za velice pravděnepodobno — podařilo státním drá-
hám rentabilitu české západní dráhy poněkud snížiti,
nevyplýval by z toho alespoň v nejblíže příštích
dvou letech pražádný praktický význam pro vyva-
zovací rentu, ježto závisí tato od výsledku průměru
za posledních 7 roků, s vyloučením dvou nejne-
příznivějších let.
K tomu pak nesmí se zřetele spouštěno býti,
že relativně nepatrná výše akciové jistiny (12 mil.
zlatých) vládě dovoluje ignorovati zpětný vliv po-
státnění toho na státní finance, bez ohledu na snížení
sazeb, kteréž při převzetí této dráhy se zavede.
Může se tedy bezpečně za to míti, že vláda v
termín, jaký naznačuje koncesse, přikročí se vší
rozhodností k postátnění české západní dráhy. Ostatně
jest, béřeme-li ohled na příslušný material, nade
vší pochybnosť jasno, že věc dopadne pro společnosť
nad míru uspokojivě. Akcie české západní dráhy
totiž může očekávati pevnou státní vyvazovací rentu
v obnosu 20 zl. čili 10 pct, při čemž ještě jiné
volné jmění společnosti — a to jest velice značné —
mezi akcionáře rozděleno bude.
„N. P. L.“
Schůzi zahájil o 2. hod. odpol. v místnostech
kreslírny chlapecké školy starosta p. P. Hana u
přítomnosti 34 členů zastupitelstva.
Ku přečtěnému protokolu z poslední schůze
učinil p. Dr. Ant. Steidl k záznamu článku rubr.
VI. „Příjmy z lesa obecního“ obec. rozpočtu poznámku,
že návrh jeho nečelil k tomu, aby podniklo se po-
všechné měření lesa obecního, nýbrž jen pasek v
posledních letech vysekaných a srovnala se pak
plocha vymýtěná s plochou v systému k tomu na-
značenou a pak aby v mapách lesních povstalé
změny se vytečkovaly. Pan Josef Ludvík praví,
že usnešení obecní nestalo se v tom smyslu, aby
nějaké velké a zbytečné výlohy obci měřením lesa
vzešly, nýbrž jednalo se tak, jak p. Dr. Ant. Steidl
ve vysvětlení svém se byl vyjádřil. V odpovědi
starosta praví, že také v tom smyslu jest protokol
sepsán a že i městská rada usnešení takto sobě vy-
kládala. Když bylo vzato k vědomosti, že záznam
protokolu neodchyluje se v učiněných projevech
řečníků, ujal se slova sám pan starosta. Připomíná,
že není správně sepsán protokol v navržené a přijmuté
resoluci p Jos. Rádla, jenž žádal, aby jen vodovod
přes nynější potok za stavením pí. Kralovcové iso-
lován byl, a nežádal, aby cesta od „Podskalí“ smě-
rem k všeob. nemocnici brzy v skutek uvedena byla.
Pan Josef Rádl potvrzuje připomenutou protokolní
výtku a přeje sobě však dosud, aby mimo vodovod
též na upravení této cesty, kterou on za velmi dů-
ležitou uznává, se pamatovalo. Poněvadž nikdo více
k slovu se nehlásil, schválen byl protokol jedno-
hlasně. —
Pan inženýr Frt. Pek dotazuje se, proč volba
člena výboru spořitelního na místě ředitele p. Ant.
Škody, který odchodem svým do Příbrami z výboru
byl vystoupil, nebyla dosud dána na denní pořádek.
Starosta odpovídá, že od ředitelstva spořitelny ne-
došlo v této věci žádné vyrozumění a tím volbu na
denní pořádek dosud položiti nemohl.
Pan Ant. Hruška vede sobě stížnosť na nájemce
tržného, jelikož vybírá prý poplatek tržní za plodiny
i mimo trh, což jest v odporu tržného řádu a marným
obtěžováním prodavačů. Stěžovateli dána byla se
strany starosty odpověď, že když prodavač kupním
lístkem o prodeji plodin sem přivežených se vykáže,
z těchto žádné tržné platiti nemusí.
Na to přikročeno k dennímu pořádku.
1. Pí. Anna Rádlová, manželka podlesního na
Babyloně, žádá opětně za odměnu v příčině přijí-
mání a vydávání dříví na vývozu u Babylonu po 7
let. — Návrh p. Ant. Holuba, aby za tuto práci
udělena byla odměna 50 zl., velkou většinou zamítnut
a přijat návrh radního inženýra p. Frt. Peka, jímž
se povoluje žadatelce pouze obnos 35 zl.
2. Přehlížitelé účtů obecních podávají zprávu o
vykonané revisi účtu stavitelského za rok 1890. —
K návrhu revisorů dává se na účet ten absolutorium.
3. Matice česká v Českých Budějovicích žádá
ku stavbě školní budovy o příspěvek z důchodů
obecních. — K odstavci tomu hlásí se k slovu p.
Dr. Ant. Steidl a činí návrh, aby dar pro Matici
školskou, jenž rozpočtěn byl již v obnosu 50 zl., roz-
dělil se tak, aby 25 zl. obdržela Matice v Budějo-
vicích, 25 zl. pak Matice v Praze. Radní inženýr p.
Frant. Pek jest v zásadě pro příspěvek, ale ne v
takovém spůsobu, jak míní p. Dr. Steidl Navrhuje
příspěvek 100 zl. ve čtyřech ročních lhůtách po 25
zl., s použitím polovice povolené dotace pro Ústř.
Matici v Praze pro r. 1892, takže by první splátka
hned letošního roku státi se mohla. Starosta uznává
návrh tento, ač jest v odporu s návrhem městské rady,
která 200 zl. odporučuje a nechává o něm hlasovati.
Velká většina vyslovuje se pro návrh inž. p. Frant.
Peka, který též přijat.
4. Předloha zprávy ohledně instrukce pro polní
hlídače, doplněné od komise obecním zastupitelstvem
k tomu zvolené. — Instrukce se schvaluje a dána
budiž do tisku, aby za mírný poplatek hospodářům k
jich žádosti odprodána býti mohla. Při odevzdání
instrukce hlídačům budiž nařízeno, aby vytknuté
předpisy přesně plnili a dle nich se řídili.
5. Starší pořádku obuvnického p. Jakub Krčma
a punčochářského p A. Masopust děkují za podporu
poskytnutou členům spolku k umožnění obeslání
zemské jubilejní výstavy. — Vzato k vědomosti.
6. Zpráva městské rady k resoluci, v poslední
schůzi zastupitelstva učiněné, aby hlasování téhož
dělo se kuličkami. — Poněvadž dle §. 48 obecního
řádu hlasování, vyjma při propůjčování míst a jme-
nování úředníků, díti se má veřejně, přešlo se o
resoluci p. Maxe Duffka v poslední schůzi učiněné
k dennímu pořádku.
7. Důchodní podává zprávu o nákladu, kterýž
Schůze obecního zastupitelstva
král. města Domažlic
dne 2. února 1892.
Obrázek z vesnice.
Napsal J. Tušil.
Šli ze statku — ne, nikoliv, jako psi byli z něho
vyštváni, ten skrovný nábytek, jenž jim byl ponechán,
na náves vyházen, aby celá ves viděla, kterak stěhují
se Zárubovic ze svého dvora, aby celá ves viděla, jak
se při tom tváří starý Záruba, kdysi jeden z nejzá-
možnějších sedláků ze vsi. Ba věru, býval to hrdý,
statný sedlák, jemuž nevyrovnal se nikdo z celé vsi,
ba ani z celého okolí. Však byla naň také hrda celá
ves, a potřeboval-li někdo pomoci, mohl jen zaplakat
před Zárubou a on by byl svlékl se sebe poslední
kabát a byl by mu jej dal. Proto měli občané v něho
úplnou důvěru a volili ho pokaždé za představeného
obce. Vkročil-lis do dvora Zárubovic, myslels věru,
že se nalézáš v nějakém velkostatku; odevšad zíral
nadbytek a přepych, čeleď měla se tu líp než rodina
leckterého půlláníka. Proto nebylo divu, že rok od
roku upadal dvůr Zárubův v tůni dluhů, v níž — nikdo
se ani nenadál — pojednou úplně zabředl. Dvůr stal
se majetkem jakéhosi lichváře z blízkého města a Zá-
rubovům bylo všecko zabaveno, jen ty nejpotřebnější
věci, nějaký ten cár a něco peřin, aby měli prý nač
ulehnout, jim ponecháno a ze dvora vyvlečeno. —
Ubohá Zárubová! I ji, která byla vždy tak ho-
spodárná, hodná, tichá a muže svého stále napomínala
a varovala, ač to nic platno nebylo, i ji musel sti-
hnouti tak krutý los.
Lomí křečovitě rukama, pláče a naříká, každý
šátek, káždou sukni, dříve než je sváže do uzlíku,
smáčí ručejemi horkých slzí. Trapné to podívání!
„Můj Bože, kde je Václav, můj ubohý Václav?“
ptá se štkajíc svého muže, jenž bledý, všecek strnulý
a s očima někam do prázdna upřenýma opodál stojí.
Starý Záruba pozdvihl zakalené oči, pohleděl na
uplakanou ženu, pokrčil zoufanlivě ramenoma a zrak
jeho snesl se opět v jícen nekonečna. Sám si ani na
Václava v okamžiku tak trudném a žalostném nevzpomněl.
Václav, jediný syn sedláka Záruby, byl statný,
sličný jinoch, zkrátka hoch jako panna. Není tedy
divu, že se naň děvčata takřka lepila. Proto nevídali
ho rádi ostatní selští hoši mezi sebou, závidějíce mu
té přízně, jíž se těšil u děvčat a bojíce se o své nej-
milejší, aby jim je snad neodloudil. Ale zbytečná byla
jejich bázeň. Václav Zárubovic zakoukal se jenom do
jedné hezké, boubelaté a bohaté dívky Mařenky Blaž-
kovic. Bylo to roztomilé, hezounké děvčátko, jako rů-
žové poupě, když jarním slunečkem k životu se rozvíjí
a jemná, purpurová líčka ostýchavě na světlo poprvé
odhaluje. V ní viděl Václav celé své budoucí štěstí,
ona mu byla vším, nadějí, útěchou, celým životem.
Scházívali se spolu každý den u večer a nemohlo býti
lepšího místečka pro obě tak vroucně se milující duše,
jako bylo pod starou košatou lípou na zeleném pa-
louku za zahradou Blažkových. Tu za lunojasných ve-
čerů sedávali spolu na drnovém sedátku, kol lipového
pně od Václava upraveném, tu pověděli si všechno,
co jim na srdci leželo, tu kojili se sladkou nadějí, že
oblomí se přece jednou zatvrzelá mysl otce Mariina,
jenž známosti jejich nepřál, že konečně budou svoji
tu spočívali sobě často u vřelém objetí a lásku svoj
pečetili vroucími polibky —
A dnes, dnes — ty tam jsou všecky naděje a
plány, jež sobě v tak sladkých chvílích dělali, dnes
byli rodiče Václavovi žebráky a on nebyl nic víc,
než kterýkoliv pohůnek ze vsi — a takovému přece
sedlák Blažek svou dceru nedá.
Dvůr, jejž měl zdědit po otci svém, jenž po
drahná již léta byl v rukou rodu Zárubů, dnes už je
v rukou cizích a Zárubovic jako žebráci se z něho stěhují.
Na to nemohl se dívat nešťastný Václav. Odešel
nepozorován ze dvora, ubíhal jako šílený do polí a
za chvíli zmizel v modravém lese.
Divné myšlénky procházely jeho rozechvěnou duší.
Jižjiž pokoušel se o něho záchvěv zoufalství, ale po-
každé jakoby ve snách zjevil se mu zdrcující obraz
milované matky, jak úpěnlivě plačíc třesoucí se ruce
k němu pozvedá a zarosené oči k němu prosebně
upírá — ruka jeho bez vlády sklesla a náhle jakoby
se vzpamatoval, zakryl oběma rukama studeným potem
zvlhlou tvář a šel dále lesem — kam, to ani sám
nevěděl. —
Od té doby uplynul asi měsíc.
Krásný nedělní den sklonil se nad požehnaným
krajem. Byl to jeden z těch letních dnů, které vdech-
nou v přírodu plno svěžesti a půvabu, které v štědrém
klínu svém doškovým střechám přinášejí požehnání.
Bylo posvícení.
Slunko se lahodně usmívalo na rozkošný údol,
Feuilleton.
