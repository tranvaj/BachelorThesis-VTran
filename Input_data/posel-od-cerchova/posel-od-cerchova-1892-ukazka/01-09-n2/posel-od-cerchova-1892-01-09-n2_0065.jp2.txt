Ročník XXI.
V Domažlicích, dne 9. ledna 1892.
Číslo 2.
POSEL UD ČERCHOVA
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Čtvrtletně:
Poštovni zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
. 1 zl.
čtvrtletně . . .
do Ameriky . 1 „ 46 „
půlletně . . 2 „ 40 „
půlletně . . . . 2 „
Donáška do domu 6 kr.
ročně . . . 4 „ 80 „
ročně . . . . . 4
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Veškeré venkovské pp. abonenty
listu našeho zdvořile tímto žádáme
o uvedení v pořádek předplatného
za rok minulý, aby nám byly uše-
třeny upomínky poštovní.
Před volbami.
Volby obecní a okresní se blíží a lze
již pozorovati náladu volební v městě našem.
V zájmu města i v zájmu míru a svorného žití
občanstva jest, aby v těchto sborech zastupitel-
ských nenastalo po nových volbách „bohopusté
hospodářství“.
Jak těžko jest zvoliti, v městě, tak malém
jako Domažlice, 36 mužů zkušených k řízení
jmění obecního! A když by osobní choutky a
vášeň stranická rozdělily občanstvo ve dva bo-
jovné tábory, jak těžko bylo by vybrati na kan-
didátní listiny 72 mužů k správě obecní schop-
ných! Kdo nechce býti pro rozkol a rozvrat
v obci, nemůže býti pro dvě proti sobě útočící
a ostře bojující strany.
Proto vyzýváme každého pravého místního
vlastence, který chce skutečně klid a mír v ob-
čanstvu, který chce poctivé, řádně promyšlené a
obezřetné vedení obecního hospodářství, by nále-
žitě rozvažoval již dříve o nejschopnějších obča-
nech, které by volil do těchto sborů. Občanstvo
nechť se nerozštěpuje ve dva válečné tábory, tím
by jen utrpělo poklidné spolužití obyvatelů, tím
by byl otráven život společenský, nechť se svěří
okresní a obecní jmění občanům, kteří mají ruce
čisté, kteří mají hlavu jasnou, kteří mají
srdce nadšené pro rozkvět, blahobyt a štěstí
města a okresu. Ve svornosti a lásce jest síla
a zdar!
V prospěchu občanstva dále je, aby se zvo-
lily do těchto sborů zastupitelských síly svěží a
dělné, které dovedou prostudovati a pochopiti
každou předlohu, její cíl a následky. Každý by
zajisté hluboce želeti musil, kdyby ve věcech
samosprávných rozhodovalo stranictví a slepé ne-
přátelství na místě práva a spravedlnosti.
Žádáme každého občana, by se nedal str-
hnouti nějakou stranou ve vír bezuzdných vášní
a osobních choutek, prospěchářství, ale aby o
každé na veřejnosť politicky nadhozené a uměle
pěstované myšlénce uvažoval a přemýšlel, aby
rozeznával pravdu od lži. Každý, kdo chce spra-
vedlivě klid a prospěch v obci, musí otevřeně a
upřímně vždy a všude mluviti, nehledati vedlejšího
prospěchu a zisku, nemíti postranných choutek a
záměrů.
Samospráva má býti každému občanu po-
svátným pokladem, který má žárlivě střežiti, aby se
žádný nepovolaný k němu nedostal. Jak smutný
obraz poskytují rozhárané obecní poměry, to do-
kazuje sousední město, kde již sedm let nekonaly
se volby obecní. Bůh odvrátiž od města našeho
podobné neutěšené poměry!
Kéž v nové radnici zasedne zastupitelstvo,
jež by značilo pokrok, bratrství, statečnosť, spra-
vedlnosť, zdravou rozvahu a promyšlenosť v kaž-
dém kroku!
Dráha Domažlice—Planá.
Vyňatek z řeči poslance Svobody, pronešené v osmdesátém sezení
říšské rady.
Řečník zmiňuje se o bídných poměrech v ho-
řejší části Šumavy a praví, že vystavěním dráhy
v této opuštěné a zapomenuté krajině byl by roz-
luštěn kus sociální otázky a stálá bída odstraněna,
neboť podnikavost průmyslná věnovala tomuto území
již vícekráte svou pozornosť — avšak nedostatek
spojení s ostatním světem zavinil, že se každý po-
kus rozbil o toto úskali Již na počátku 70 let na
povzbuzení bavorského ministra obchodu dra. Schloera
zamýšlela se stavba dráhy z Lokte přes Marianské
Lázně a Tachov do Weiden. Orgány vrchního inže-
nýra Fogy-a od jižní dráhy přišly a pracovaly na
detailním projektu, který však padl, poněvadž bez
státní záruky nebyl kapital po ruce. Rok na to
tracovali dráhu bratři Kleinové z Nýřan od západní
dráhy přes Bor a Tachov s připojením k bavorské,
pohraničné, východní dráze — podnik praskl násled-
kem krachu. Za několik let inženýři knížete Alfreda
Windišgräce, barona Koce a jiných velkostatkářů
tamní krajiny vypracovali projekt z Domažlic přes
Bor a Tachov do Plané s připojením k dráze Fran-
tiška Josefa, který pro nedostatek podpory státní
putoval do koše. Poslanec za brněnskou obchodní
komoru, Neuwirth, pravil, že se v ministerstvu ob-
chodu nalézá 73 projektů železničních, jichž prove-
dení by stálo maličkosť asi 500 millionů.
Musím k tomu podotknouti, pravil řečník, že
málokterý z nich má takovou národohospodářskou
důležitost jako mnou uvedený komplex drah. V mém
volebním okresu, který se táhne od bramborového
pole a ovesného pole hořejší německé Šumavy až
ke Krušným horám a chmelnicím a řepkovým nivám
žateckého území, není skorem žádná dráha, neboť
kousek dráhy Františka Josefa, jenž se táhne na
nejkrajnějším obvodu v délce 20—25 kilometrů, nemá
žádného velikého významu. Myslím, že není v tomto
domě poslance, který by jako já mohl říci: v mém
volebním okresu není žádná dráha. Proto jest tato
krajina nuzná a podpory hodná jako žádná druhá
krajina ve všech západních zemích rakouských.
Po tomto úvodu chci poukázati na tři projekty,
které vyžadují zvláštní pozornosti a péče vys. vlády
a dlužno je proto co nejvřeleji odporučiti. Přede-
vším jest tu uvedené zbývající dokončení česko-
moravské příčné dráhy z Domažlic přes Kleneč
neb Ronšperk na H. Týn, Hostouň, Stráž, Bor a
Tachov do Plané s připojením ku dráze Františka
Josefa v délce 76 kilometrů a se stavebním nákla-
dem asi 4 milionů zlatých. Na to zmiňuje se řečník
o projektu Marianské Lázně, Bečov a Karlovy Vary
a z Bečov přes Žlutici, Rakovník, Dušník do Prahy.
Pohlédneme-li na zeměpisnou mapu, shledáme, že
jedna druhou doplňuje a vyžaduje.
Co se týče dráhy Domažlice-Tachov-Planá, před-
loží se ministerstvu obchodu obšírné promemorium
Nový rok.
Napsal J. Tušil.
Je temná hluboká noc Sylvestrovská, luna bůh
ví, kde se toulá, na nebi ani hvězdička neprokmitne.
Příroda spí spánek klidný, nerušený, mírný větřík ukryl
se v křoví, kde časem nesměle holými haluzemi pro-
chvívá a s nimi tichounce šepotá -
S věže ozval se náhle táhlý hlas hlásného: „Od-
bila dvanáctá hodina — —“ a příroda zase mlčí, utichá,
ona neví, ba zdá se, že ani netuší, jaká udála se právě
změna. Odchází v tichosti, bez hluku. Kdo? Starý rok.
Na bílém oři přišel, a na bílém oři opět odchází. Při-
šel mladý, jarý, svěží, plný života a síly, a teď odchází
sestárlý, s hlavou prokvetlou a k zemi svěšenou —
můj bože, jen jeden jedinký rok a tak sestárl. Ještě
jednou, naposled rozhlédl se nad širým krajem a pak
zmizel, zanikl v temnu minulosti. V tu chvíli zazněl
v bohatých salónech břinkot pohárů, přetékajících pě-
nícím se vínem, zahlaholilo ťukání sklenic, rdících se
vzpěněnou chmelovinou, jež tisíce rukou zvedalo do
výše ku společnému přípitku, na rozloučenou s rokem
starým a na přivítanou roku nového. Nastalo objímání,
tisknutí rukou, blahopřání k novému roku, jásot a ra-
dování, až jakoby jedněmi ústy zahučely písně veselé,
bujné, pijácké.
Ó lidé, lidé! Nevím, kterak můžete tonout v tak
blažené radosti a nevázané rozkoši ve chvíli tak po-
svátné, vážné a v životě lidském tak významné! Což
jste všickni ve spokojené blaženosti a hojném štěstí
žili v roce právě minulém, že nemuseli jste se rmoutit
a soužit, a proto teď nemáte, nač byste s bolestí a s
trpkým v nitru zklamáním vzpomínali? Vy se usmíváte.
Ó, máte dobře! Nač obnovovat dávno zacelené rány,
nač vybavovat z duše ony neblahé pocity a vzpomínky,
jež bolně srdce svírají a z očí vynucují slzu, slzu nad
klamavým, neúprosným osudem. Ba máte pravdu; vždyť
radujete se proto, že již minuly doby, které nejednu
jizvu zanechaly v duši vaší a které tak trpce vás zkou-
šely, vždyť radujete se proto, že nastává doba jiná,
doba blahé naděje — nový rok, o němž pevně dou-
fáte, že vrátí vám zase, co vám jeho předchůdce od-
ňal, že vám přinese lepší, příznivější časy. Jen doufejte!
Vždyť máme bez toho jen kapku té naděje, bez níž
bychom žíti nemohli, jsouce zbaveni vší útěchy a slast-
ného tušení do budoucna.
Leč může každý býti tak vesele naladěn a v oka-
mžiku takovém zapomínati na všecko, co už mu žádný
více rok nenahradí? Ó, zajisté mnohá hlava, nachýlená
k zemi, nebo o ruce mozoly poseté podepřená, tkví
v dumách, teskní a touží na vratký osud, plný nebla-
hých proměn, svízelů a trampot. Tu mnohému zablýskne
se slza ve zvlhlých řasách, z úst vydere se ston: „Ještě
tomu není rok, co měl jsem ještě otce, matku, a hle!
dnes už je kryje chladný, tmavý hrob“. — „Měla jsem
syna; byl to hodný hoch, byl jedinou mou podporou —
a teď? Ó Bože — —“ teď už není mezi živými, chtěla
dopovědět, leč hlas jí uvázl v hrdle, jež súžilo se k
nevýslovnému bolu. A tak leckterý žaluje na uplynulý
rok, že urval mu mnohý drahý klenot, pro nějž žil a
za nějž by byl třeba umíral. —
Juž není temná noc — nadešel jasný, svěží den,
den — Nového roku —. Jaká to radosť, jaký jas a
záře blaženosti na všech tvářích! Toť věru, jakoby se
byl svět obrátil. Vycházím ještě zasmušilý, s duší stí-
sněnou po tak smutných vzpomínkách mezi pestré davy
lidí, rozradostněných a spokojeností zářících. Vidím
ochotné úklony, snivé pohledy, veselý rozmar, hlučný
hovor a každou chvíli donese se k sluchu mému nějaké
blahopřání: „Šťastný a veselý nový rok!“ „Přeji mnoho
štěstí k novému roku!“ atd. atd. Ó, cítím, že je mně
volněji, již také slabý úsměv usedá mi na rty. Kdo
by se tu nezaradoval, kdo by tu nezajásal, když vidí,
kterak všickni radostí jen září a srdečně si ruce tisk-
nou. Ó, spějte sem všickni vy nešťastníci, kterým mi-
nulý rok tak málo sladkých přinesl chvil, a pohlédněte
na ten šumný a veselý rej, a jistě vyschne vám tu za-
rosené oko, mysl vaše se vyjasní, srdce okřeje, když
vám ruku upřímně stisknem a budeme vám přáti, aby
vám lepší doby nastaly tímto novým rokem.
Jak obzvláště mezi děvčaty na promenádě je ve-
selo a hlučno. Se všech stran jenom samé gratulace
a děkování. Ó, vy rytíři, kteří jste zamilovaní, toť
abyste se štěstím a láskou jenjen rozplynuly! Někte-
rému poděkuje se za přání jen ze slušnosti, jinému —
z lásky (při čemž oko má důležitý úkol). Viz, jak
mnohá snivým očkem netrpělivě pátrá, brzo-li přijde
ten „její“. Ach! tamhle přichází, už ji spatřil! Jak jí
radostně srdéčko zabušilo. Jak se jí uklání — z jeho
úst vyřine se množství vzletných slov a poklon, plných
vroucnosti a oddanosti. Ona mu děkuje, usmívajíc se
tak něžně, tak vábně. Rty její sotva zašeptnou, ale
za to horoucněji a vášnivěji mluví oči, ty snivé, černé
oči —
Jsou jako v ráji. Kéž nezkalí jim to štěstí nikdo
víc, kéž nikdy nepoznají, co je to sklamání a bol.
Laskavý čtenář se usmívá — snad myslí si: Marné volání!
Feuilleton.
