Ročník XXI.
V Domažlicích, dne 1. října 1892.
Číslo 40.
POSEL OD ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Pro Demažlice:
čtvrtletně . . . . 1 zl.
půlletně . . . . 2 „
ročně . . . . . 4 „
Čtvrtletně:
za hranice . 1 zl. 33 kr.
do Ameriky . 1 „ 46 „
Donáška do domu 6 kr.
Poštovní zásylkou:
čtvrtletně . 1 zl. 20 kr.
půlletně . . 2 „ 40
ročně . . . 4 „ 80
„
„
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Maje pojednati o účincích samosprávy na vývoj
měst, měl bych přirozeným postupem věci dříve
objasniti, jaké jsou účinky samosprávy obecní vůbec,
a přejíti pak na to, kterak jeví se tyto účinky ve
městech, ale že samospráva obecní vzala vznik svůj
ve městském našem zřízení a že o účincích jejich
mluví již samy dějiny těchto měst, musím voliti
o tom cestu opáčnou.
Cesta tato vede mne, abych dotknul se zde
stručnými slovy historického vývoje našich měst
a jejich řádů.
Jest známo, že již od dávných věků zanášel se
národ náš výhradně rolnictvím a že bylo zřízení
patriarchální jeho původním tvarem společenským.
Později, kdy vnitřní i zevní jeho poměry se měnily,
počala se v něm vyvinovati zvláštní třída lidí, kteří
jali se opatřovati nové potřeby, jež nastaly následkem
těchto změn v národě; vedle rolnictví vznikal prů-
mysl a obchod, ti pak, kteří se věnovali těmto
odvětvím práce lidské, vyhledávali pro své povolání
úkryt bezpečný, zakládali města a družili se v nich
k obhájení a pěstování společenských zájmů.
Mezi tím byl se u nás vyvinul stav duchovenský,
v zápasu pak, do něhož utkal se brzy vladař s prvním
stavem o veřejnou moc v zemi, stal se nově vzniknuvší
stav městský mocným činitelem. V zápasech těch
opíral se panovník hlavně o tento stav; panstvo
snažilo se rovněž, aby si jej naklonilo, a tak města
naše, ať na zboží královském nebo na zboží panském
založená, nadána jsou hojnými svobodami. Odtud
rostl jejich význam v životě společenském, hospo-
dářském i politickém do té míry, že stavu městskému
přiznáno právo zasedati na sněmích zemských.
Bez bojů to však nešlo. Nejednou vidíme spo-
jovati se města ve svazky obranné nebo výbojné
proti úkladům jim strojeným, až teprve na počátku
století šestnáctého mírem Švatováclavským zjednána
jest úplná rovnosť hospodářská i politická mezi
stavem městským a ostatními stavy v zemi.
Řády městské odpovídaly tomuto výboji. Pří-
slušníci měst stejné měli právo občanské a účastnili se
správy obecní. Teprve později zjednaly si přední
rodiny nadvládu v městech, ale doba husitská,
prodchnutá duchem demokratickým, zvrhla tuto
nerovnosť. Jinak měla města právomocnosť takou,
jakou konaly vrchnosti na svých panstvích, často
i větší. Městské obce nadány byly samosprávou
tak obsáhlou, že počínaly si nejednou jako samo-
statná politická tělesa ve státu.
Pozorujeme-li výsledky, kterých dodělaly se
městské obce touto samosprávou, shledáváme, že
jsou to výsledky velice utěšené. Vidíme-li v zemi
roztahovati se právo pěstní, nedostatek bezpečnosti,
malou dbalosť o vzdělání lidu, spatřujeme uvnitř
hradeb městských podrobné a přísné policejní řády,
svědomité konání spravedlnosti, pěstování domácího
školství a probuzování pravého ducha občanského;
účinky pak toho jsou, že v městech vzmáhají se
a zkvétají řemesla i obchod, pěstuje se vzdělanosť
a láska k domácímu umění a šíří se vlastenectví,
jež v jednom ohledu bylo spásou této zemi.
Paměti o těchto vzácných účincích bývalé samo-
správy našich měst uloženy jsou na mnoze ještě
v úkrytu městských archivů, ale co z nich novější
doby zásluhou některých českých spisovatelů bylo
přivedeno na světlo, svědčí s dostatek o tom, že
honosil se městský život té doby veřejnými řády
nemálo důmyslnými a k obecnému dobru čelícími,
spořádaností v rodinách, neobyčejným blahobytem
a názory na ten věk pokročilými.
Než i ve vývoji společnosti státní zanechaly
poměry, které se byly vyvinuly v městech za dob
bývalé samosprávy, účinky z míry vážné. Rovnosť
občanská byla se ve středověku jenom v městech
zachovala, odtud pak počala zase přicházeti ve
společnosť státní, když stát nabýval významu, jaký
má nyní. Mnohé zásady, které platily ve zřízení
městském, přecházely do zřízení státního, zejména
pak význam nynějšího státního občanství vyhledává
svůj původ v někdejším zřízení městském.
Jest na snadě, že přeměna, která v novější době
nastala v ústrojí státním, musila jeviti účinek i na
tento stav městských obcí. Stát organisuje se podle
novověkých zásad a potřeb, přiváděje zejména k
platnosti rovnoprávné státní občanství, jal se zřizovati
právomoc těchto obcí, ubíraje jim z ní to, co do-
týkalo se celé společnosti státní a co nyní opatroval
sám. Ale z druhé strany dála se v ústrojí státním
ještě jiná změna. Tím, že odňata byla někdejším
patrimoniím na venkově správa místní a politická
a učiněni jsou občané někdy poddaní v obcích
venkovských rovnoprávnými státními občany, musilo
se ústrojí státní opříti o obce, z nichž patrimonia
ta se skládala: tu musila se rozšiřovati samospráva
obecní také na venkově až do těch mezí, které si
vyhradil stát pro sebe, a tak dospěli jsme tam, kde
nyní jsme, že veškeré obce, ať městské ať venkovské,
položeny jsou za základ jednoho a téhož zřízení
obecního.
Vznikají otázky: odpovídá-li tento zákonní stav
poměrům společenským a potřebám našeho veřejného
života? Je-li nynějším zřízením obecním zabezpečen
městům další vývoj samosprávy, a lze-li tomuto
vývoji dáti takový směr, aby vzcházel z něho hospo-
dářský a duševní prospěch obyvatelstva městského?
Ku všem těmto otázkám nelze jinak odvětiti,
než přisvědčivě.
Z dějin samosprávné obce, jak jsem je byl
stručně vylíčil, zjevny jsou okolnosti, které dělí
činnosť obecní na dva hlavní proudy: jeden, který
proniká celý život obce, druhý pak, který přichází
do obce jako odliv velikého života státního a spů-
sobuje, že plní obec takové úkoly, jež podle novo-
věkých zásad konati má stát. První zove se samo-
statnou působností obecní, druhý působnosti státem
na obec přenesenou.
Uváží-li se, že působnosť samostatná vázána jest
na poměry, které mezi jednotlivci vznikají z po-
spolitého života v obci, působnosť přenesená pak
že vyplývá z obecných úkolů a potřeb státních,
které se všude stejně jeví, na venkově i v městě,
nebude za těžko poznati, že obě tyto působnosti
jak v obci venkovské, tak i v obci městské stejně
musí býti ohraničeny.
Vždyť rozměry, ve kterých se tu i tam život
pospolitý vyvinuje, samy přivádějí výkony obou
těchto působností na pravou míru.
Město, jehož občanstvo žije životem daleko slo-
žitějším a pestřejším než společnosť na venkově,
i při stejném vyměření obou působností vždy bude
plniti ve správě své daleko rozmanitější a čestnější
úkoly než obec venkovská.
Mimo to pak sama občanská rovnosť a nepo-
píratelná zásada, že samospráva obecní jest nej-
pevnější hradbou všech svobod politických, ukazují
k tomu, že činiti rozdílu mezi samosprávou obcí
venkovských a obcí městských, zkracovati ji na úkor
jedněch a ku prospěchu druhých, nebo nadnášeti
jedněm v ní a druhé ponechati v menší míře samo-
správy, znamenalo by porušování občanské rovnosti
a oslabování oněch hradeb, jež osudným by se
mohlo státi dalšímu blahodárnému vývoji společ-
nosti státní.
Pozvedám na tomto místě proto varovný tento
hlas, že v nejnovější době slýcháme často přání po
opravě našich zákonů samosprávných, že mínění
v té příčině pronesená mezi jiným tam se také
nesou, aby se místo posavádního jednotného zřízení
obecního opatřily zvláštní řády obecní pro města
a pro obce venkovské a že, dojde-li k takovéto
opravě, bude třeba veliké ostražitosti, aby naše
samospráva obecní, největší to posud vymoženosť
našeho ústavního života v posledním čtvrtstoletí,
žádné pohromy při tom neutrpěla.
Přisvědčiv k otázkám z předu učiněným, doznal
jsem, že nynější zřízení obecní zabezpečuje městům
další vývoj samosprávy, a že vývoji tomuto může se
dáti směr takový, aby vzcházel z něho hospodářský
a duševní prospěch obyvatelstva městského, nyní
pak náleží mně, abych výrok tento podrobněji doložil.
Za tím účelem musím především ukázati k úko-
lům, které zákon samostatné působnosti ukládá.
Přirozeně vyplývají tyto úkoly z povinnosti opatřovati
veškeré potřeby, které vyvolává v obci styk jed-
notlivce s jednotlivcem a vývoj života společenského,
jehož předním pravidlem jest, aby k zjednání těch
potřeb, které si jednotlivec nemůže opatřiti sám, ale
které jsou buď všem nebo většímu počtu jednotlivců
společny, pomocna byla společnosť sama, tedy v tomto
případě obec, a to potud, pokud vlastní její síly
(Dokončení.)
k tomu stačí.
Schůze obecního zastupitelstva
kr. města Domažlic
ze dne 24. září 1892.
Schůzi zahájil o 4. hodině odpol. v místnosti
nové školy chlapecké starosta p. Petr Hana u pří-
tomnosti 32 členů obecního zastupitelstva.
K protokolu z poslední schůze učinil p. Dr.
Ant. Steidl poznámku, že jest omylem, že spisy
ohledně výměny polí zádušních za jeho pole u něho
ležeti zůstaly, poněvadž jich nikdy u sebe nechoval.
Starosta oznámil, že spisy u sebe měl p. radní Ant.
Hájek, kterýž je již odevzdal, a že v záležitosti té
dopsáno bylo děkanskému úřadu o vyjádření.
Pan Jos. Rádl připomíná, že on nečinil dotaz
starostovi ohledně záležitosti chybně počítané kuba-
tury dlouhého dříví, r. 1891. firmě H. & A. Richter
prodaného, nýbrž p. Karel Cenefels. On sám že se
doptával na záležitosť změny pozemků zádušních
za pole p. Dra Ant. Steidla a žádá, aby protokol
v tom smyslu opraven byl.
Ostatní znění protokolu schváleno.
Starosta hlásí, že po vydání programu této schůze
došel přípis c. k. okr. hejtmanství, v kterém se obec
vyzývá k bezodkladnému zřízení isolační místnosti
v zdejší všeobecné nemocnici, jinak že by ústavu
tomu právo veřejnosti odňato bylo. Starosta hlásí
zároveň, že zřízení této místnosti by vyžadovalo
nákladu as 4000 zl. a že výlohu tu obec podniknouti
nemůže. Taktéž soudí, že místnosti v nemocnici jsou
dostačitelné a že obec ku zřízení nákladných staveb
nucena býti nemůže, protože nemocní i z okresů
jiných zde jsou léčeni, a tedy k takovým nákladným
ve všeobecných zájmech ležícím stavbám i jiné okresy,
po případě země, by nápomocny býti musely. —
Konečně přijat návrh p. Dra Ant. Šteidla, aby se
obec proti tomuto nařízení ohradila s doložením, že
ku zřízení novému vůbec nemá prostředků a že pro
krátkosť lhůty dané stavbu tuto nelze poříditi.
Dále hlásí starosta, že za příčinou úmrtí ho-
dináře p. Víta Sloupa odevzdal prozatím opatrování
městských hodin jeho synovi p. Vítu Sloupovi ml.
a že, až nové hodiny na radnici pořízeny budou,
ohledně upravení služby té vhodné návrhy učiní.
Pan Em. Holý upozorňuje na to, jelikož stavba
radnice ku konci se blíží, by bylo k tomu hleděno,
aby noční hlídka, od 15. října 1892 počínaje, v nové
radnici byla ubytována.
Na to přikročeno k dennímu pořádku.
1. Pan Jan Vondraš, obchodník, žádá za udělení
mu práva měšťanského. — Žádosti vyhověno.
2. Oznámení, že ze skladiště na uhlí ve dvoře
pivovarním se nacházejícího musely býti zřízeny
místnosti pro ubytování chasy. — K článku tomu
navrhuje p. Em. Holý, aby dodatně opatření to
bylo schváleno s ohražením se proti tomu, že s obe-
jitím dobrozdání komise pivovarní a zastupitelstva
obecního se tak stalo, což starosta s nutností a ne-
odkladností věci ospravedlňoval. O návrhu p. Em.
Holého hlasováno, pro který pouze 14 z přítomných
hlasovalo.
3. Architekt p. V. Kaura předkládá rozpočet
na 689.19 zl. za nutné práce na kostele děkanském,
které v plánech a rozpočtu původním obsaženy nejsou.
Další zpráva stavitele městského o nutných i jiných
opravách na tomto kostele. — Uzavřeno, aby se
ihned sešla komise ku prozkoumání rozpočtu dříve
zvolená, která má věc prozkoumati a návrhy podati.
O účincích samosprávy
na vývoj městských obcí.
Napsal František Schwarz, říšský poslanec, okresní tajemník
v Plzni.
