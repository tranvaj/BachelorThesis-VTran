Ostatně stěžováno si na velké zastavování okoli
staveniště materiálem stavebním, na znečišťování
vody v kašně prachem a uzavřeno, aby podnikatel
p. V. Kaura byl o tom zpraven s doložením, že,
co na kostele, sochách, oknech a t. p. vlastní neb
dělníků vinou bude poškozeno, obci nahraditi musí.
4. C. k. okr. školní rada vyzývá k volbě jednoho
člena do okresní školní rady na nové volební období.
— K volbě odevzdáno 32 lístků a obdrželi: p. Tomáš
Duffek 17 hlasů, p. Dr. Ant. Steidl 15 hlasů; zvolen
tedy p. Tomáš Duffek.
Tím schůze skončena.
Sestátnění české západní
dráhy na zemském sněmu.
Ve schůzi dne 23. září prvním číslem denního po-
řádku byla zpráva komise pro práce veřejné v po-
sledním zasedání sněmu nevyřízená o návrhu poslance
Hynka Schiebla a soudruhů v příčině sestátnění
české západní dráhy a v peticích podaných v
téže záležitosti, již podával za zpravodaje posl. prof.
Tilšra poslanec Kaftan.
Zpráva končí návrhem:
Slavný sněme, račiž se usnésti:
C. k. vláda se co nejdůtklivěji vyzývá:
1. aby užila svého, v §. 18. listiny koncesní ze
dne 8. září 1859 vyhrazeného práva, a českou západní
dráhu bezodkladně sestátnila;
2. aby do té doby, než by výkup byl proveden,
přiměla podle § 13. oné listiny českou západní dráhu,
by tato zavedla sazby rovnající se sazbám na státních
drahách a jich budoucně v téže výši, v jaké na státních
drahách budou, udržovala;
3. aby dle § 7. koncesní listiny stanovila lhůtu
co možná blízkou, do které by stávající odbočka z
Chrást do Horního Stupna, odtud až do Vejvanova —
po případě na útraty české západní dráhy správou
státní — byla provedena.
Posl. Elhenický, který jest proti sestátnění
dráhy, ujímá se vřele, co poslanec za město Smíchov
a k žádosti ředitelství západní dráhy, této a mluví
proti návrhu Schieblovu.
Proti němu polemisuje dr. Vašatý a praví mezi
jiným: Nikdo neočekával, že se vůbec přihlásí nějaký
poslanec proti návrhu komise a přece p. Elhenický
tak učinil. Ceny za osobní dopravu na západní dráze
jsou přímo neslýchané, ano dvakrát vyšší než leckde
jinde. Česká západní dráha mohla býti teď již snadno
postátněná, avšak zatím není nic známo, že by vláda
s věcí touto pro západ český veledůležitou byla jen
hnula. Obyvatelstvo volá za zavedení sazeb pásmových
jako na státních drahách; vláda má právo revidovati
sazby české západní dráhy vždy od 10 let ku 10 letům,
ale posud i tu pranic neučinila. Že vláda po 30 let
nekonala své povinnosti k hospodářství národnímu
upravením tarifů na české západní dráze, jest při ny-
nější hospodářské bídě lidu přímo neslýcháno. Různé
jednání toto přímo do očí bije! Nejbolestněji se nás
musí dotknouti, že rok co rok činí se návrhy ve Vídni,
aby se v Bosně stavěly dráhy, jež nám žádný užitek
neponesou. Na podobnou dráhu povoleno ve Vídni
jednou 7 milionů ve 3 minutách, ale na českou vici-
nálku museli jsme 12 let čekati. Vláda nesestátňuje
dráhu tak výnosnou, kdežto Vídni na pochybné dráhy
povolila 50 millionů. Takovéto hospodářství jest ne-
srovnatelné s prospěchem lidu a s důstojností sněmu.
Končím přáním, aby sněm hleděl tu co nejvíce a co
nejrychleji spolupomoci, aby lid český aspoň v jedné
věci národohospodářské dodělal se úspěchu.
Posl. Schiebl: Slavný sněme! Divil jsem se
tomu velmi, že dnes při druhém čtení mého návrhu,
který byl v minulém zasedání jednomyslně přijat, na-
jednou z čista jasna se vyskytl řečník proti návrhu.
Starosta smíchovský docela dobře činí, když hájí zájmy
obecní, neboť dráha platí na Smíchově daně. Ale
Smíchov sestátněním nic neztratí. Pan kolega Elhenický
hájil vlastně dráhu a to je, pánové, politování hodno,
že někdo dnes může hájiti dráhu, která se vlastně ani
hájiti nedá. Nesmíme, pánové, zapomínati, jaké bohatství
leží v Berounsku. Veškeré ty vrchy kolem Berouna
jsou samé vápno. To by šlo daleko a daleko. Nyní
nelze bohatství to využitkovati právě proto, že jsou
vysoké tarify. A snad dále, pánové, musíme přáti přece
Praze laciné uhlí. Byla to, pánové, jen má povinnosť,
abych se proti vyslovenému zde mínění ujal slova. My
musíme pracovati pro náš průmysl a nikoli pro akci-
onáře. —
Posl. dr. Steidl uznává odvahu poslance Elhe-
nického, že vzepřel se proudu, který jde celým západem
českým a že odvážil se hájiti věc tak nepopulární.
Vláda má právo tarify snížiti, jako učinila již při spo-
lečnosti rak.-uher. státní dráhy. Ke snížení tarifů na
tuto míru, (to jest na 1 1/2 kr. za 1 km. ve III. třídě
atd.), mohla by vláda i českou západní dráhu donutiti.
Kdyby ale vláda dráhu sestátnila a tarify její na míru
pásmových sazeb státních dráh snížila a při tom po
60 let akcionářům podle nynějšího čistého důchodu
ročního 1,957.337 zl. rentu platiti musila, byla by to
pro stát dráha věru velmi drahá. Jelikož pak bude
mít stát od nynějška právo dráhu tu kdykoli sestátniti,
jest pochopitelno, že se tu stát střemhlav do této
sestátňovací akce vrhnouti nechtěl. Není prý povolán
dráhu hájiti, ale dlužno uznati, že dráha ta, jediná v
Čechách, ve všech oborech služby rovnoprávnost pro-
vedla. Myslí, že by se sestátněním dráhy té nikomu
neprospělo, leda akcionářům, tudíž z většiny to cizincům.
Stačí prý jen pohnouti dráhu, aby snížením tarifů a
rozmnožením voziva atd. závazky své vůči státu splnila.
Určitého však návrhu řečník nečiní.
Zpravodaj posl. Kaftan: Proti návrhům komise
nikdo vlastního návrhu neučinil. Jen poslanec p. Elhe-
nický uznal za vhodné sestátnění se opříti, ač toto
snížením a upravením tarifů prospělo by i Smíchovu.
Byl tedy pan Elhenický na omylu; námitku, že by po
sestátnění dráhy ušly Smíchovu příslušné přirážky, lze
vyvrátiti tím, že za nedlouho dojde snad přece k spo-
jení všech předměstí s Prahou a potom že prospěch i
břemena budou stejnou měrou na všechny části rozdě-
leny. Číslice naše jsou správné, ale nemožno přece ve
zprávě uváděti veškerou statistiku dráhy se týkající.
Mínění p. Elhenického, jakoby dráha ta měla dopravních
prostředků dosti a aspoň tolik, jako jiné dráhy, jest
nesprávné.
Tak má česká dráha západní na 100 km. 40 vozů
osobních, ale společnosť rakousko-uherské dráhy státní
na tutéž vzdálenosť 68 vozů, Ferdinandova dráha 71
vozů osobních atd. Na některé druhy zboží při hro-
madné dopravě ovšem česká dráha západní snížila tarify,
ale jen proto, že by jinak toto zboží (rudy, vápenec
atd.) po jiných tratích se bylo dopravovalo. Dráha ta,
mající zisk 7—8 pct., týká se důležitých zájmů okolního
obyvatelstva a k těm musíme míti především zřetel,
aniž bychom byli snad předem proti dráze té zaujati.
Řečník uvádí projekty, jimiž za pomoci dráhy ra-
kovnicko-protivínské stát byl by si zjednal ještě větší
vliv na tarify dráhy západní. To se ale nestalo a proto
nezbývá nám, než abychom návrhy komise sněmu co
nejvřeleji ku přijetí doporučili.
Posl. Elhenický k věcné poznámce. Naproti
tvrzení jednoho z předešlých řečníků, jakoby svého
času návrh poslance Schiebla na sestátnění dráhy té
byl jednohlasně přijat, uvádím, že již on a poslanec dr.
Steidl byli tehdy proti návrhu tomu. Ostatně bylo již
samým panem zpravodajem doznáno, že on, řečník,
jako starosta města Smíchova, byl nucen v podobném
smyslu vystoupiti.
Na to přikročeno k hlasování.
Návrhy komise se přijímají. Proti nim
jen několik poslanců staročeských, mezi nimi poslanci
Elhenický a dr. Steidl.
Zprávy různé.
Pamatujme vždy a všudy na Ústřední Matici
školskou!
Sněm český byl opět odročen, aniž by byl
jednal o rozpočtu zemském. Ve schůzi dne 27. září
podán obšírný v mnohém ohledu rozhodně znějící
návrh Dra Ed. Grégra ve příčině podání státo-
právní adresy Jeho Veličenstvu.
Poslanec professor Masaryk mešká v této době
v okupovaném území, kde studuje tamní poměry,
o nichž hodlá promluviti v delegacích. Jak se do-
vídáme, má již hojně sebraného materialu, jejž míní
co nejdříve spracovati. Lze očekávati, že mnohá jeho
odhalení způsobí v politických kruzích pravou sensaci.
Osobní. C. k. assistent cukerní kontroly při
raffinerii v Domažlicích p. Gustav Lindacker
přeložen byl do Obory u Jičína. Domažlice ztrácejí
odchodem jeho milého společníka a zvláště spolek
cyklistský svého věrného upřímného druha. Jaké
vážnosti a lásky řečený si získal v kruzích zdejších,
nejlépe vidno z večírků, jež na rozloučenou k poctě
jeho byly pořádány. — Ve schůzi obecního zastu-
pitelstva v Plzni dne 6. září 1892 jmenován byl p.
Jaroslav Radovnický z Prahy dle návrhu
městské rady městským inženýrem II. třídy.
Na Ústřední Matici školskou v den svěcení
nové kaple v Újezdě věnoval p. Václav Pavlík,
mlynář na Pile, 1 zl. Částku tu odevzdali jsme
místnímu odboru zdejšímu.
Vlastenecká činnosť. Na žádosť vld. p. faráře
Ant. Maerze zaslali pp. bohoslovci z Č. Budějovic
ze svého knihovního fondu jako každoročně 100
svazků knih, které rozděleny budou pro Prapo-
řiště a Pelechny.
Valná hromada Sokola domažlického — mimo-
řádná — konána byla dne 26. září t. r. ve spolkových
místnostech br. Ant. Peroutky. Podnět ku svolání
jí zavdalo nutné znovuobsazení předních míst v
jednotě a sice: starosty, místostarosty, náčelníka a
jednatele, poněvadž se jich z příčin rozličných vzdali
br.: Maerz, Dostal, Franz a Vlk, následkem čehož
doplniti se musil výbor novou volbou těchto hodnostů.
Do hromady dostavilo se 27 členů. Schůzi zahájil
nejstarší člen výboru pokladník br. Ant. Peroutka,
načež zvolen za předsedu schůze br. J. Dostal, za
zapisovatele člen výboru br. J. Fastr. Když byl
protokol o poslední valné hromadě bez poznámky
schválen, objasnil br. Zima obšírně příčiny, proč
tato hromada svolána býti musila, jakož i výsledek
důvěrné porady činných členů ku příštím dodatečným
volbám do výboru. Z příčin jím uvedených usneseno
místo náčelníka prozatím neobsazovati, na to při-
kročeno k volbám. Voleno bylo tentokráte skoro
jednomyslně. Ze 26 odevzdaných hlasovacích lístků
obdrželi a zvoleni byli: br. Max Duffek za starostu
24, Josef Dostal za místostarostu 25 a Alois Zima
za jednatele 21 hlasy. Z volných návrhů přijat
návrh br. Alex. Halíka, aby výbor příští valné hro-
madě předložil přepracované stanovy jednoty na
základě vzorných stanov České obce Sokolské a
uloženo dále výboru, určiti do řádné valné hromady
spůsob a rozvrh slavnosti 25letého trvání jednoty
zde. Na přání a dotazy stran častějšího cvičení,
veřejného vystupování a získání nového členstva,
které učinili br. Al. Halík, Vlk, Smrha a Rybařík,
rozpředl se široký rozhovor, jenž vrcholil v účinné
přímluvě nového starosty, aby členové jednoty všem
těm přáním a dotazům svědomitým plněním sokol-
ských povinností vyhověti se snažili a tím výboru
v práci jeho napomáhali. Návrh br. starosty na
podání žádosti místní školní radě za udělení povo-
lení Sokolské jednotě, by v nové tělocvičně mohla
cvičiti, schválen jednohlasně. Taktéž přijaty jedno-
hlasně návrhy: br. Fastra za zřízení oblekové ko-
mise, aby si členové opatřiti mohli spolkový kroj
na malé splátky a br. J. Pelnáře na prozkoumání
starších jednoty se týkajících spisů a inventáře ná-
řadí, aby patrno bylo, zda-li nachází se v majetku
jednoty všecko jí zakoupené nářadí a návrh br. Al.
Halíka, aby jednota podala za příčinou oslavy
25letého trvání jednoty v příštím roce žádosť ředi-
telství spořitelny zde za udělení ji na významnou
tuto slavnosť peněžitého příspěvku. Tím program
vyčerpán a schůze za všeobecné jednomyslnosti s
hlučným „Na zdar“ skončena.
Žimní jízdní řád na české západní dráze. Na
české západní dráze zůstane dosavadní jízdní řád v
platnosti také pro zimní periodu od 1. října t. r.
počínající beze změny. Mezi Prahou a Bavorským
Brodem jezdící rychlovlaky budou míti i dále při-
pojení ku vlakům bavorských státních drah, tak
že jindy pouze v letě trvající velice příznivé spo-
jení rychlovlaky do Norimberka, Mnichova, Ty-
rolska, Italie a Švýcar zůstane i na dále.
Změna jízdního řádu na státní dráze. Dnešním
dnem vešel v platnosť zimní jízdní řád na ve-
škerých rakouských státních drahách. Na trati trans-
versální dráhy z Domažlic do Horažďovic zůstane
dosavadní letní jízdní řád i po dobu zimní s tím
jediným rozdílem v platnosti, že smíšený vlak
který sem z Horažďovic až dosud již o 1. hod.
52 min. odpoledne k připojení na rychlovlak zá-
padní dráhy z Brodu do Prahy, přijížděl, nyní
teprve ve 2 hod. 37 min. odp. do Domažlic přijí-
žděti bude, čímž výhodné připojení toto odpadá.
Změna pojmenování obce. Podle výnosu vys.
c. k. místodržitelství ze dne 20. září 1892 č. 109.768.
povolilo c. k. ministerstvo vnitra výnosem ze dne
10. září 1892 č. 15.759. u srozumění s ministerstvy
spravedlnosti a financí místní a zároveň politické
obci Mrdákov (německy Mrdaken) v politickém
okresu Domažlice žádanou změnu jména v „Mrákov“
(německy Mraken).
Okresní nemocenská pokladna v Domažlicích
odbývati bude dne 2. října 1892 o 11/2 hod. odpol.
VII. řádnou schůzi pokladničního představenstva.
Dýchejme jen čerstvý vzduch! My lidé jsme
tvorové čistě vzdušní; jako ryba žije ve vodě, tak
my žijeme ve vzduchu. Uzavřená místnosť nám svědčí
zrovna tak, jako rybě kalužina vody. Do uzavřených
nepřirozených příbytků uteklo se jen schoulostivělé
lidstvo, aby se před různými vlivy povětrnosti
ochránilo. Náš pravý domov však — volná příroda
a v ní čistý nezkažený vzduch; a ten má každý
podle možnosti vždy a všude vyhledávati. Letošní
pohodlné počasí zase jednou tedy obyvatelům našich
končin přálo, aby se ve svém živlu dle vůle úplné
vybrodili, posilnili a pookřáli. Tak i z města našeho
konány četné vycházky nejen do volných prostranství
venkovských, ale i do blízkých vonných lesů měst-
ských. Ty byly ovšem za velikých veder útočištěm
nejmilejším i nejvděčnějším. Nejčastěji navštěvována
byla i od cizinců Kubice a Česká studánka. Obec
domažlická, chtíc výletnictví v hostinném zákoutí
tom povznésti, zlepšila i ve svém obchodním zájmu
mnohé lesní cesty, vysázela ovocným i stinným
stromovím, označila potřebnými tabulkami cesty,
pěkně upravila prostoru kol studánky a i jinak
dobrou věc podporovala. Za to tam také letos
mnohem více turistů a výletnických kroužků z Do-
mažlic, okolí, Plzně a Prahy, ale i z Brodu, Mnichova,
a Jeni zavítalo. Na Kubici pak samé osvěžení hledalo
mnoho hostí, z nichž z Domažlic jmenovati dlužno
rodiny: p. Fr. Peka, civ. inženýra, p. Fr. Řebíčka,
zvěrolékaře, p. Al. Procházky, stavitele, a p. Pavla
Neumanna, sládka. Z Plzně rodiny: p. Fr. Nováka,
vrchního inženýra (ve vlastní ville), p. Fr. Vuršra,
účetního plzeňské spořitelny, p. Wünsche, pokladníka
pro rychlozboží u Č. záp. dráhy; z Prahy: p. V.
Forst, klenotník, p. J. Hrubý, inženýr, p. J. Šmaha,
resigeur Národního divadla, p. Šamberg jun. a z
Uherského Hradiště řiditel gymnasia p. Jan Tůma.
Větší proud výletníků lze očekávati, až se jízdní
řád a přemrštěné sazby záp. dráhy a i mnohé jiné
poměry změní.
Vyzvání pro nezvěstného Jakuba Huttu. C. k.
krajský soud v Plzni vyzývá Jakuba Huttu dne
26. března 1792. rozeného syna Jakuba a Marie
Huttových z Kouta, okresu Novo-Kdýnského, který
se ve svém 18letém stáří co sladovnický ze svého
domovu Trhanova do světa na zkušenou odebral a
od té doby nezvěstným zůstal, by do 15. října
1893 sem k soudu neb zřízenému opatrovníku c. k.
notáři p. Josefu Schnablovi v Domažlicích o sobě
vědět dal, jinak by k opětné žádosti jeho zákonných
dědiců k cíli projednání pozůstalosti za mrtvého
prohlášen byl.
Ze Lštění. Ustavující valná hromada hospo-
dářského spolku pro Lštění a okolí odbývala se
dne 25. t. m. při níž zvoleni: Pp. František hrabě
Dohalský předsedou, Křepel Antonín místopředsedou,
Wenig Ferd. jednatelem, Křepel Adam pokladníkem;
dále členy výboru: Bušek Václav, Raděj Vojt.,
Pavlík Mart. z Přívozce, Bláha Václav z Hradiště,
Ouřada Jakub z Mimova, Janovec Tomáš z Ma-
lonic, Bozděch Jozef a Mráz Karel z Kanic. Před
ustavující valnou hromadou touto pokoušela se z
