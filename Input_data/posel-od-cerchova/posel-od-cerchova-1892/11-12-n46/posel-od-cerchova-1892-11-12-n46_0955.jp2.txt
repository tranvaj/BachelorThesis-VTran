s p. hostinským K. Heindlem, by zapravil předplatné
na hudebníky. Také usneseno vyjednávati s odborem
ve Stražově, mohl-li by některé drobné maličkosti,
které k fotografování pro Národopisnou výstavu si
pořídil, buď zapůjčiti aneb prodati, aby nepovstalo
zbytečné vydání. Výstavní dílo „Sto let práce“ bude
se odebírati a postačí-li dobrovolné příspěvky, mají
se koupiti i některé spisy Třebízského. Aby rozumně
i prakticky čtenářstvo poučiti se mohlo, zapůjčí dočasně
do spolkové knihovny p. Josef Tauer, mlynář, Smi-
lesovy spisy: „Svépomoc“ a „Cesta k bohatství“
ku všeobecné četbě. — Zajímavý návrh způsobila
lokálka „Posla od Čerchova“ pod názvem „Neku-
pujte uherskou mouku!“ V nedostatečném
odbytu domácího zboží a ve hříšném pachtění se
domácích odběratelů po cizí výrobě vězí hlavní pří-
čina našeho otročení ve službách ciziny. Avšak ne-
jen cizí obchodníci poškozuji a tisknou převahou
kapitálu svého domácí naši výrobu; také mnohé
„vlastenecké“ firmy naše slouží cizí výrobě na
úkor naší, poškozujíce náš národ v ohledu národo-
hospodářském. Máme celou řadu českých obchodníků,
kteří na úkor domácí výroby propůjčují se cizím
továrnám k rozšiřování cizí mouky, nebo výbornou
mouku českou aspoň „překřti“, aby prý jen z toho
kynul větší prospěch. Dá-li se přiměřeným způsobem
těmto obchodníkům na srozuměnou, že to, co činí,
jest neodpustitelným hříchem na domácí výrobě pá-
chaným, bude-li se apelovati na jejich vlasteneckou
povinnosť, která káže jednati jinak, nastane obrat
a to zvláště pak, až sama veřejnosť česká nebude
se na dále chovati k podobnému poškozování do-
mácí výroby lhostejně. Potřebujeme získati 2—3 firmy
obchodní, aby se odvrátily úplně od výroby cizí a
nastane příznivý obrat ku spáse našeho průmyslu
směřující. Z příčin těchto je zjevno, že třeba jest
také věděti k uvedené lokálce, ve kterých obchodech
v Domažlicích lze pouze českou mouku
dostati, aby dle toho každý uvědomělý našinec
dále rázně v okolí svém jednati mohl.
Vyznamenání. Na první bulharské zemské hospo-
dářsko-průmyslové výstavě v Plovdivě vyznamenáni
byli z našeho okresu pp: „Bratří Tšídové“ v
Nové Kdýni za jich výrobky stříbrnou medailí státní
a odborný účitel v Domažlicích p. Adolf Roth za
prospekt a návrh svých modelů diplomem čestného
uznání státního.
K opravě děkanského kostela. Přičiněním
zdejšího veledůst. p. děkana Dr. J. Dobrého do-
stane se děkanskému kostelu našemu též nových
barevných oken. Tři hlavní okna směrem k radnici
věnovány budou a sice jedno od veledůst. p dě-
kana, druhé od purkmistra p. P. Hany, a třetí od
obchodníka p. Karla Trnky s manželkou. Hlavní
okno směrem k domu p. J. W. Schnabla věnuje za-
sloužilý ředitel škol dívčích p. Ant. Srna s man-
želkou. Na ostatní dvě okna nad hlavním oltářem
koná se sbírka, k níž dosud většími částkami
přispěli pp: Leokadie Florianová 100 zl., Jakub
Kralovec, továrník 50 zl., Petronila Regalová 50 zl.,
Gotthard Schnabl 50 zl., Dr. Steidl za rodinu svou
a rodiče 30 zl., Tomáš Duffek 10 zl., Augustini-
anský konvent. 20 zl., Salomena Holý 5 zl., Domi-
nik Prášil 5 zl., Anna z Hubatiusů 15 zl., architekt
V. Kaura 100 zl., stavitel V. Molek 10 zl., JUDr.
Jos. Schnabl 5 zl., Marie Krutinová 10 zl., Jan
Ludvík, obchodník, s matkou 50 zl., Marie Kralo-
vcová 50 zl., Jan Kralovec. sládek 20 zl. Okna, jak
se dovídáme, zhotovena budou od chvalně známého
keramického malíře v Praze p. Jindř. Pazdery a
bude státi jedno as 800 zl.
Popelnici v obrovských rozměrech, jednu z nej-
větších, jež v krajině naší nalezeny byly, sestavil
opět s nevšední pílí a umělostí zdejší hostinský p.
Frt. Görg. Táž nalezena byla v mohyle na Chra-
stavsku milavečským farářem důst. p. P. Langem.
V popelnici té našla se bronzová spona a nůž.
Výška nádoby té obnáší 1 m. 3 cm., průměr 87
cm. Sestavena jest z 800 kousků střepin různých
velikostí, což vyžadovalo několika nedělní mravenčí
práce. Jest to již 35. popelnice, již byl p. Görg
umělecky zcelil, takže na původním rázu pranic
neztratily. Obrovská nádoba ta, jež určena jest pro
zdejší museum, vystavena bude v pondělí k veřej-
nému nahlédnuti v hostinci p. Görga, a jsme pře-
svědčeni, že svými rozměry a přesným sestavením
překvapí každého.
Návrh na kanalisaci sousedního města Horš.
Týna, jejž vypracoval zdejší inženýr p. Frt. Pek,
byl tamním okresním zastupitelstvem jednohlasně
schválen. Panu inženýru předán též vrchní dozor
nad stavbou kanalisace té.
Změna pojmenování stanice Planá. Dosavádní
název stanice Planá, ležící na trati Cmunt-Praha,
bude od 1. prosince 1892 změněn v „Planá nad
Lužnicí.“
Knihovna pro lid. Tělocvičná jednota „Sokol“
v N. Kdýni podjala se na podnět svého starosty
br. E. Tšídy úkolu zříditi pro Kdyň a okolí kni-
hovnu pro lid, kterýž úkol také ve skutek uvedla
a dotčenou knihovnu svému účelu v neděli dne
13. t. m. přiměřeným způsobem odevzdá. Týž den
uspořádá jednota přátelský večer, v němž promluví
starosta br. E. Tšída o důležitosti a potřebě čtení
a br. Bureš o výpravě do Nancy. Přátelé Sokola
jsou vítáni.
Falešné zlatníky. Upozorňujeme obecenstvo na
falešné zlatníky, které v okolí již kolují. Falešné
zlatníky jsou dvojí, jedny cínové a druhé mosazné
a postříbřené. Oboje lze od pravých velmi snadno
rozeznati. Povrh jejich je méně drsný, ráz neurčitý.
Cinové jsou lechčí než obyčejné. Udeří-li se falešným
zlatníkem na tvrdou podložku, je zvuk nápadně ro-
zdílný. Obrubný nápis Viribus unitis je ryt v ruce.
Po pachatelích se pilně pátrá. Nejspíš se jich chce
padělatel zbavit, než přijdou do oběhu koruny.
Při prohlídce zdravotní, již vykonal v Domaž-
licích dne 3. t. m. c. k. zdravotní referent p. MUDr.
Slavík z Prahy, jak nám sděleno, stěžoval si řečený
na znečištěná dvořiště a vytékání hnojůvky z nich
na předměstích našich. Milerádi p. referentu přisvěd-
čujeme, že v ohledu tom u nás dosud velká ne-
čistota panuje, kteráž svědčí jednak o liknavosti
těch kterých hospodářů, jednak o špatném hospo-
daření jich. Jinde uvědomělí hospodáři váží si hno-
jůvky jako peněz. svádějíce jido hnojišť a žump, u
nás ale někteří činí naopak — nechají ji z dvorů
vytékati a znečisťují tak místa a cesty veřejné ku
ostudě celého města. Když již o té nečistotě se ale
zmiňujeme, která jest nebezpečnou v nynější době
cholerové, nemůžeme opomenouti se otázati příslušných
kruhů, proč nezapoví se k nám vývoz uherské
mouky, v níž návdavkem dostane každý cholerové
bacily? Neboť jestli kaluž hnojůvky někde na Bezdě-
kově jest nebezpečnou v času cholerovém, tím více jest
snad nebezpečna doprava uherské mouky k nám.
která vniká i do domů, kde o hnojůvce nemají ani
té nejmenší potuchy.
Divadlo. Jak jsme se již byli v předešlém čísle
zmínili bude dávána v městě našem známými osvěd-
čenými silami opera „V studni“ a sice příští
sobotu dne 19. listopadu v nově upraveném sále
hostince „u Černého koně“, po níž sehrána bude
účinná veselohra „Maloměstské tradice“.
Dosavadní konané zkoušky svědčí o píli veškerých
účinkujících sil a lze již napřed ujistiti obecenstvo
naše, že přichystán mu bude požitek v pravdě cenný.
Jelikož již dnešním dnem jest velká poptávka o
lístky na sedadla, započnou se tyto prodávati již
příští středu počínaje každého dne od 1—3 hodin
odpol. v hostinci „u Černého koně.“
Porotní soudy počaly v pondělí dne 7. listo-
padu u plzeňského c. k. kraj. soudu. Na repertoiru
jsou následující zajímavé případy: Brejcha Matěj pro
smilstvo. Matěj Behenský 38tiletý kovář z Nové
Vísky (okres Novokdýňský) pro zabití. Jakub Fišer,
lakýrník z Höllu v Bavořích, pro zabití. Václav
Švarc, 61tiletý obchodník peřím z Nýrska pro žhář-
ství. Fr. a Jan Pešek z Čisté pro vraždu.
Přeložení svátku sv. Josefa. Papez Lev XIII.
zvláštnímdekretem ustanovil, že když budoucně svátek
sv. Josefa, pěstouna Páně, připadá na něděli smr-
telnou, přeložiti se má na den následující t. j.
pondělí. Připadá-li však ve svatý týden, bude vždy
přeložen na středu po Bílé neděli.
Housky v obálkách. Při objevení se cholery
slyšeti bylo stížnosti, a sice oprávněné, na zlozvyk
špatně vychovaných lidí, kteří v hostincích a ka-
várnách veškeré pečivo na stůl postavené zkoušejí
a ohmatávají. Následkem toho objevují se různá nová
opatření. Tak na příklad dávají nyní někteří ho-
stinští v lepších místnostech ve Vídni hostům pečivo
— v papírových obálkách. Kdo obálku otevře, musí
obsah snísti nebo aspoň zaplatiti.
Spalničky a záškrt objevily se v Písku zvláště
u školních dítek v dosti hojné míře a vyžádaly si
již také oběti.
Potrestaný podloudník. Před několika dny
vracel se z pohraničného Haselbachu jistý vozka s
prázdným vozem. Cestou přidružil se k němu „kdosi“
s prosbou, aby mu balíček do Capartic svezl, že prý
jsou v něm boty. Dobromyslný vozka kývnutím hlavy
svolil. Když pak v Caparticích zastavil, aby naložil
dříví na vůz, odhodil svěřený balíček stranou, nic
zlého netuše. Však zaslechnuv elegické zvuky, vy-
pátral, že „křaply“ to vlastně pašované porcelánové
hodiny. Chytrý podloudník nedbaje toho, do jaké škody
mohl přivésti ochotného vozku, připravil si zaslou-
žený trest. Také prý nerad slyší, ptají-li se ho
kolik je hodin.
Zpráva účetní záložny v Domažlicích za měsíc
říjen 1892. Přijem: na závodní podíly zl. 140.—,
na reservní fond zl. 14.—, na vklady členů zl.
13641.88, na vklady nečlenů zl. 6943.34, na zápůjčky
zl. 8853.65, na úroky zl. 2116.16, na soudní výlohy
zl. 41.07, různý příjem zl. 4.30, hotovosť pokladniční
koncem předešlého měsíce zl. 25409.09, součet zl.
57163.49; vydání: ze závodních podílů zl. 40.—,
ze vkladů členů zl. 9065.22, ze vkladů nečlenů zl.
3572.38, z úroků ze vkladů zl. 111.11, na soudní vý-
lohy zl. 61. 01, udělené zápůjčky členům zl. 25248.43,
různé vydání zl. 391.38, obnáší vydání zl. 38489.53,
hotovosť pokladniční koncem měsíce října zl. 18673.96,
součet jak svrchu zl. 57163.49.
Nové peníze. V pondělí dne 7. t. m. bylo státní
mincovnou vídeňskou odevzdáno oběhu 30.000 kusů
dvacetikorun a v nejbližších dnech opustí mincovnu
druhých 30.000 korun. Těchto 60.000 kusů raženo
na zakázku, jak to zřejmě znění zákona dovoluje, a
určeno jest pro volný oběh; státní správě však a
rakousko-uherské bance nebylo dosud dodáno k
výplatám žádných nových peněz. Státní mincovna
přikročí však ihned k ražení zlatých peněz ze zlatých
valounů, rakousko-uherskou bankou dodaných, a pak
raziti bude zlaté peníze z cizích zlatých mincí rů-
znými bankami dodaných. Ráz děje se dosud toliko
jedním strojem a bude lze nové peníze ve velkém
raziti teprve počátkem ledna, až budou všechny nu-
tné stroje postaveny. V roce 1893 hodlá vídeňská
mincovna raziti nejméně 206 milionů různých kusů
mincí a sice bude toho roku raženo zlatých peněz za
156 milionů korun a stříbrných, niklových a bron-
zových peněz za 50 milionů korun.
Jubilejní pobožnost. Jak jsme v předešlém čísle
listu toho sdělili, jest tomu letos 50 let, co obrazy
křížové cesty v ambitu zdejšího kláštera pořízeny
byly a dne 11. t. m. připadal padesátý výroční
den jejich posvěcení. Za tou příčinou konala se v
ten den (v pátek) odpoledne pobožnost křížové
cesty za hojného účastenství zbožných. Druhý den
pak, v sobotu v 8 hodin bylo slouženo requiem za
† převora P. Vojtěcha Kramera a malíře Petra Vimra,
kterýmžto službám Božím zádušním obcovalo též
žactvo zdejší chlapecké obecné i měšťanské školy s
pány učiteli.
„Sto let práce.“ Skvostně vypraveného památ-
ného tohoto díla vydán právě objemný sešit IV. V
textové části jeho dokončeno vylíčení stavební čin-
nosti na výstavišti a započata stať o konstruktivných
stavbách na výstavišti, vesměs z pera odborníka
inženýra a docenta A. V. Velflíka. Zajímavy jsou
tabulky ve statích těchto vřaděné, z nichž vysvítá,
jakého nákladu vůbec pořízení výstaviště vyžadovalo.
Stavby, postavené podnikem, zaujaly prostory 53.258 2
m2 a vyžadovaly nákladu 901.044 zl. 08 kr., stavby
soukromé zaujaly pak 20.649.31 m2 a stály 646.894
zl. 76 kr. Obnášel tedy náklad se zařízením výsta-
viště spojený, celkem 1,567.938 zl. 84 kr. Podobného
výpočtu pro zemské výstavy dosud vůbec v litera-
tuře nestává, i jest zároveň dokladem elementární
síly a obětavosti, jaká v národě našem jest domovem.
V části illustrační nezůstává sešit tento za předchá-
zejícími. Milé upomínky budí zdařilé pohledy na př.
na skupinu výstavní mezi fonografem a budovou in-
ženýrskou, na řadu menších restaurací mezi pavil-
lonem cukrovarnickým a stromořadím do ulice mezi
strojovnou a pavilonem slanské firmy Bolzano, Te-
desco a spol., pohled do logie výstavy umělecké
(jako skvostně provedená typografická příloha), pohled
na skupiny kolem pavilonu Harachova a Krásova
(příloha v reprodukci světlotiskové) a konečně Rou-
balikův pohled na celou výstavu v ptačí perspektivě.
Z pavillonů mimo jiné upozorňujeme zvláště na krásné
obrazy pavilonů hrab. Haracha, hrab. Sylva Taroucy,
knížete Schwarzenberga, knížete Mor. Lobkovice.
hrab. Buquoy, hrab. Černína, Vlad. Vondráčka a
českých papírníků. — Část o konstrukcích počíná
případnou vignetou od prof. Kouly a zdobena je
řadou vyobrazení, která znázorňují některé podrob-
nosti konstrukcí a postup práce konstruktivní na
paláci průmyslovém, částečně již i na strojovně. Jest
jisto, že tento sešit zjedná výbornému výstavnímu
dílu nových ještě příznivců, jichž počet, ač jest slušný,
daleko ještě nedostihuje počtu, jakému by se dílo
těšiti mělo vzhledem na význam jubilejní výstavy i
na sympatie, jakými národní podnik tento byl pro-
vázen, a jež by mu nezkráceně měly býti věnovány
až do ukončení jeho trvalé památky. Přihlášky k
odebírání díla toho přijímá každý řádný knihkupec,
jakož i administrace v Praze, Žitná ul. č. 2.
Daň ze zvědavosti. Představenstvo evangelické
náboženské obce ve Weilburce na Lahně zavedlo
zvláštní daň ze zvědavosti. Při sňatcích musí totiž
každý navštěvovatel kostela, pokud nenáleží k ro-
dině neb průvodu svatebnímu, zapravit vstupné 10
feniků. Taková daň neškodila by také u nás. Ně-
která z našich dám by se po čertech naplatila.
Trojčata a sice tři hochy porodila minulé dny
jistá občanka v Hrdolticích u N. Kdýně. Matka
jakož i tři novorozenci jsou prý zdrávi jako řepa,
hlavně prý ale tatík!
Kradou hradby. Při zahradách za sv. Janem
vytrhává jakýsi ničema kusy hradeb, prkna, kůly
a i celé dvířka hradební odnáší. V cihelně obecní
krade se opět uhlí. Pachatelé chtějí se zajisté levným
způsobem zaopatřiti palivem na zimu.
Listárna.
Neustadt. Díky za zaslané. Doplatek do Nového roku ještě
1 zl. Chicago. Pan J. Š. 291. Váš dopis nás potěšil, děkujeme
srdečně. Předplaceno máte na I. II. III. čtvrtl. r. 1893. Žá-
daný kalendář zašleme. Pusarnice. Ihned zaslali. Srdečný pozdrav.
Přílepy. V pondělí poštou. Na Zdar!
Pruhované, čtverečkované hedb. látky Louisine-Fou-
lards-Surah-Taffetas-Merveilleux atd. od 45 kr. do zl. 3.85
metr zasýlá v robách neb kusech porta a cla prosté továrna
hedbáví G. Henneberg c. a k. dvor. dodav. Zürich
Vzorky ihned. Dopisy 10 kr. porta.
T ýdenní trh v Domažlicích dne 10. list. 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zeli . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
251
308
264
611
62
505
—
—
Prodáno za cenu dle
II. tř. ] III. tř.
I. tř.
zl. kr.
zl.  kr.
zl. kr.
35
6
6
65
12
5
30
4
50
4
65
2
3
26
—
60
40
—
6
5
4
3
90
1
6
15
40
87
50
2
1
—
92
—
1 60
1
—
20
☞ Prodá se levně
Ottův Slovník naučný.
Bližší v redakci t. 1.
