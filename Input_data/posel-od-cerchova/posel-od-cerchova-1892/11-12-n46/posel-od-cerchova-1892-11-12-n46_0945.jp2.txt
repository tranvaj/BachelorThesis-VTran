Ročník XXI.
V Domažlicích, dne 12. listopadu 1892.
Číslo 46.
POSEL OI
ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky. 1 „ 46 „
půlletně . . 2 „ 40
„
půlletně . . . . 2 „
Donáška do domu 6 kr.
ročně . . . 4 „ 80
ročně . . . . . 4 „
„
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Octneme-li se na našem Pošumaví a kráčíme-li
od dědiny k dědině, nacházíme skoro v každé osadě
mezi vlídnými chatami pomník bývalého blahobytu:
obyčejně ohněm strávenou usedlosť, jejíž poloroz-
bořené a mechem porostlé zdi smutně pohlížejí k
nebesům. Bezděčně staneme. Budova majetníkem
již dávno opuštěná jako by nám šepotala, že i zde,
kde nyní pusto a prázdno na nás zeje, bylo svým
časem plno ruchu a šumu, že trosky ty v nitru
svém hostily šťastnou a spokojenou rodinu, která se
namáhala a lopotila, by život svůj uhájila, a když
bida a nouze ji do krajnosti doháněly, krov ná-
hodou shořel a rodina, o další se nestarajíc, místo
hoře na vždy opustila.
„Hyneme, hyneme!“ zní ze všech stran.
Obyvatelstvo české, které s takovou vroucí láskou
k rodné půdě lne, jsouc bídnými poměry štváno,
prchá z odvěkých sidel svých, zanechávajíc je prázdná
a stěhuje se buď do krajin zámořských anebo do
průmyslových měst v naději, že zde vydělaný chléb
nebude tak hořký jako na rodném prahu.
Jsou staré příčiny, proč české Pošumaví stává
se denně méně obydlenějším, proč chudne a pustne.
Kdežto rolník ve středních Čechách spojením
hospodářství s průmyslem, najmě s cukrovarnictvím,
dodělal se alespoň po jistou dobu kvetoucího bla-
hobytu, který všestranně na dosavádní vzdělání rol-
níkovo a tím zároveň i na vývoj a rozkvět veške-
rého hospodářství blahodárně působil, zůstal rolník
krajin pošumavských ruchu toho dalek, jej nachá-
zíme dosud na stejném stupni vzdělání. Rolník krajin
řepoplodných, docíliv ze svých pozemků dosti zna-
čného ročního výtěžku, hleděl postavení své a své
rodiny zlepšiti, on přihlížel, jestliže výnosnost po-
zemku měla dále trvati, důslednějším obděláním,
melioracemi, různými výpomocnými hnojivy plodivost
pozemku svého zvýšiti a ji trvale zajistiti. Vytrvalou
prací a pílí zvýšeny ceny usedlostí v krajínách
těch na výši nebývalou.
Vkročme do krajiny pošumavské! Rolník po-
šumavský jest a byl — vyjímaje něco stéblin —
odkázán na pěstování zemáků, nikoli však pro
průmysl, nýbrž jen pro vlastní spotřebu, neboť staly
se takřka jeho jedinou a výhradní krmí. Rolník
pošumavský se nestaral (poněvadž dráhy poblíže
nebylo, cesty pak byly neschůdné a on po celou
zimu od ostatního světa byl odloučen), by sklizeným
plodinám, průmyslně zpracovaným, dán byl nový
tvar, který nalezna náležitého odbytu, působil by bla-
hodárně na celé hospodářství a výnosnost pozemku
zvýšil. Rolník pošumavský žil jen sám sobě a tím
zůstával stále na stejném stupni vzdělání. Třeba i
výnosnost svěřeného majetku neochabovala: přibý-
valo daní a poplatků každoročně, a brzo klesal
hospodář pod tíhou jejich.
Usedlost, která po tolik pokolení s otce na
syna přecházela a jejíž dřívější majetníci přiměře-
nému blahobytu se těšili, nemůže nyní už hospo-
dáře větší rodinou obdařeného uživiti, a on se slzou
v oku opouští místo, kde nemohl života svého uhájiti,
by pod krovem cizím hledal odpočinek.
Jakých vědomostí má nynější hospodář o svém
hospodářství? Jest ozbrojen vědou a důmyslem, aby
dovedl vhodně příležitosti k rozmnožení svého ma-
jetku řádně využitkovati a útočící na něho soutěži
čeliti? Bohužel vědomosti hospodáře pošumavského
jsou velmi skrovny; naučil se sice hospodaření
od svého předchůdce, ale v mezích takových, že dal-
šího pokroku, vývoje a rozkvětu není možná očekávati.
Skrovný jest počet rolníků uvědomělých, kteří,
jsouce sami poněkud pokročilejší v hospodářství,
posílají dítky, nastávající hospodáře, do rolnických
škol; bohužel mnozí z nich hledí, by syn od-
buda tuto školu obdržel spíše službičku na některém
velkostatku, než aby nabyté vědomosti věnoval ku
zvelebení hospodářství vlastního. Krajina pošumavská
je celkem chuda, živnosti rozdrobeny, a tu nesmíme
se diviti, že každý menší rolník bojí se nákladu,
kterého návštěva rolnické školy vyžaduje, a který,
je-li rodina četnější, není ani možno. Mělo by
tudíž při pošumavských školách rolnických založeno
býti více stipendií a sice okresních,
zemských i státních, aby synům poměrně
chudších rolníků umožněno bylo vzdělání odborné.
Nejen že nynější rolník nastávajícímu dědici
usedlosti nechce neb nemůže poskytnouti odborného
vzdělání, on taktéž nedbá, by jinoch ten se vzdě-
lával domácně. Sotva že odrostl škole venkovské,
kterou ledabylo navštěvoval, již dále knihy neuvidí,
neb otec žádné doma nemá, knihovny veřejné po
ruce není, na koupení jich není peněž, a tak po-
nenáhlu mladík ten zůstává pozadu, neseznav, co
znamená podnikavosť, odhodlanost a samostatné
vystupování. Na místě návštěvy schůzí, kde rozho-
vor o hospodářství se vede, mladík takový jde ra-
ději do hospody, kde v dusném prachu a kouři
zabíjí prázdný čas hrou v karty nebo jalovými řečmi.
Zajdi, milý čtenáři, do vísek pošumavských
a sečti časopisy i knihy, které rolník náš do roka
odebere, a skutečně užasneš. Nenalézáš listu poli-
tického ni odborného, nenalézáš knihy zábavné ni
poučné. Však nedivme se tomu. Touha po dalším
vzdělávání, nejsouc pěstována hned od prvopočátku,
mizí později úplně, a tak nastávající mladý hospodář,
který při prvém vstupu do života veřejného měl
by pro praktický život býti ozbrojen potřebnou vědou,
širším rozhledem, aby dovedl pracovati s úspěchem
pro blaho své rodiny, ku povznesení své obce,
zmalátněle klesá v nečinnost. Tím, že rolník pošu-
mavský nedbá, že stává se vůči sobě, jakož i ku
svému okolí nevšímavým, netrpí škodu jen on sám,
ale i celá společnost, celý národ, neboť hřivna ducha
jeho, která v poměrech příznivějších mohla by při-
nésti užitek mnohonásobný, leží zde zahrabána.
Utvořme v každé větší obci hospodářské be-
sídky a přičiňme se, aby škole odrostlá mládež
měla do stánků těchto volný vstup; odebírejme
časopisy odborné i politické, pořádejme přednášky
a vzdělávejme i tužme se způsobem takovým dále.
Peníz na časopis nebo knihu věnovaný nebude při
větším sdružení tak velký a ponese zajisté mnohem
větší zisk, než onen v kartách nebo při pitkách
promrhaný. Nacházíme sice po našem venkově ho-
spodářské spolky neb i malé besídky, avšak jen
po skrovnu, a kde přece před časem nějaký spolek
se utvořil, spí zajisté spánek spravedlivých. A přece
ve spolcích tříbí se rozum, šlechtí se mysl, rozši-
řuje se dosavadní naše vědomí, přivádí uvědomění
národní k plné platnosti a síle; jednotlivec stává
se samostatným a výhodněji podniká boj proti úto-
čící naň soutěži.
Naproti tomu všude tam, kde hospodáři nejsou
sdruženi ve spolky, kde pokrok a nejnovější vý-
zkumy zůstávají nepovšímnuty a každý pracuje
spíše ojednoceně, nacházíme hospodáře úpěti v po-
druží, namnoze v rukou nekřesťanských, a všude
tam nacházíme hospodářství na nízkém stupni vý-
voje nebo dokonce v úpadku.
Rolník neuvědomělý často ve své tísni utíká
se k lichvářům o výpomoc, nedbaje, že pomoc ta
může míti neblahé následky v zápětí a že krok ten
v brzku krvavě musí zaplatit. Smutné případy,
které se denně na venkově odehrávají, buďtež nám
výstrahou, bychom, nalézajíce se v peněžních ne-
snázích, útočiště u osob podobných nehledali; tužba
a cíl jejich jest vlákati nás úplně do svých tenat,
jako upír nám vyssáti poslední kapku krve, ho-
diti statek na buben a napotom jej za fatku zpět
koupiti. Má-li rolník býti před úpadkem chráněn,
musí býti poučen, že máme v Čechách hojnost
ústavů, které mu laciný úvěr poskytnou, musí vě-
děti, že u podobných ústavů nikdy úrok s umořo-
O poměrech hospodářských
v Pošumaví.
Z Terstu do Benátek.
Výletní črta Em. Prunara.
Za krásného teplého večera měsíce září o 11. hod.
ubíral jsem se s malou společností veselých výletníků
z hotelu Al buon pastore mdle osvětlenými terstskými
ulicemi k přístavišti, v němž hemžilo se na sta kotví-
cích lodí obchodních. Na molu St. Carlo koupili jsme
si přeplavní lístky do Benátek, a jelikož zbývalo nám
něco času, usedli jsme na terasu řečeného širokého
mola a kochali se vzácným pohledem na nekonečnou
mořskou hladinu, po níž tu a tam jak vodní víly tiše
pluly rybářské plachetní barky.
Pojednou byli jsme vyrušeni pronikavým zahučením
lodní píšťaly, což nám připomínalo, že v 10 minutách
loď od břehu odrazí. Celá společnosť spěchala tudíž
po příkrém prkeném můstku z mola na obrovský parník,
na němž ve svitu měsíčním leskl se nápis „Arciduchessa
Charlota“. Byl to parník Lloydový, pravý to obr, kte-
rýž nás převézti měl do krásné Venezie. Uloživše si
své cestovní věci do kajuty II. třídy, vyšli jsme na
palubu, kdež jsme se bavili čilým životem námořním,
který kolem našeho parníku vířil.
Poznovu píšťala zahučela, dělový výstřel z majáku
otřásl nočním vzduchem, stroje začaly pracovati a
naše hrdá „Charlota“ odrazila od břehu, rozrážejíc
rychle hladinu moře, jež té noci bylo zcela klidno, ani
vlnka se takřka nepohnula. Dlouho, dlouho ohlíželi
jsme se na ztrácející se břehy. Obrysy Terstu stávaly
se každým pohledem neurčitějšími a matnými, až ko-
nečně v temné dáli zraku našemu úplně zmizely.
Bylo právě o půl jedné v noci, když octli jsme
se na širém moři a jelikož ze všech stran nebylo vi-
děti nic jiného než nekonečnou spoustu vod, což ovšem
žádné zajímavosti neposkytuje, ba spíše jakousi neoby-
čejnou hrůzu působí, sešli jsme po úzkých schůdkách
do kajuty, kde v užším kroužku v dobrém rozmaru
jsme se bavili. Zatím se ostatní spolucestující uložili ku
spánku, tak že lůžka, jež po dvou nad sebou jsou
postavena, kolkolem kajuty byla úplně obsazena. Za
lůžko přes noc platí se na Lloydovém parníku 70 kr.
Jest úplně čisto, zcela prostranno a při spaní zakryje
se tmavočervenou záslonou. Že při lezení polovysvlé-
čených cestujících do horního lůžka dojde někdy ke
komické scéně, lze si pomysliti. Někdy jen knoflík
povolí, a scéna jest hotova. Na cestě po moři přestává
však veškerý ostych, jeden druhého si nevšímá a hledí
jen sebe. V kajutách v noci nesmí se kouřiti a jen po
šeptu hovořiti, by ostatní cestující a zvláště dámy, jež
ve vedlejším oddělení se nalézají, ze spánku rušeny ne-
byly. Komu se nechce spáti, buď něco čte, aneb druh
s druhem hovoří, obyčejně ale natáhne každý své údy
ať kamkoliv, třeba i na zemi, kteréžto různé posice
pro spolucestujícího jsou velmi zajímavy. Některý chrupe
do fis, jiný opět do cis, takže znenáhla slyšíš zde
pravý koncert chrupání! Šťasten však ten, jehož víčka
bůh spánku zavře, ať si to odbude pak jakkoli.
Jizda po moři nočního času jest prafádní. Vyjdeš-li
na palubu, panuje tam čirá tma, nikde žádného osvětlení,
tak že lehko klopýtneš o tělo nějakého matrosy, kterýž
tu a tam v provazoví rozložen jsa, pohřížen jest v tvrdý
spánek. Jen kapitán a kormidelník u svého řídícího
kola bedlivě sledují s vysokého můstku směr lodi.
Všade panuje ticho až děsné, kteréž přerušováno jest
jen těžce oddychujícími stroji a pískotem mořských
racků, kteří v hejnech kolem lodi krouží. Vše činí na
cestovatele dojem zvláštní opuštěnosti a hrobové hrůzy.
Jakmile se však počíná rozednívati, jest již všecko na
nohou a život na lodi počne oživovati; každý spěchá
na palubu, by na čerstvém vzduchu ranním opět po-
okřál, neboť v kajutě přes noc, ač jest dobře ventilo-
vána, vyvine se strašně dusné vedro a zápach nesne-
sitelný. —*“
As o 5. hod. ranní upozorněni jsme byli námoř-
níky na směr své jízdy, an se nám měly z hustých mlh
objeviti Benátky. A vskutku netrvalo to dlouho, když
v dáli viděti bylo pásmo italských Alp, jichž ledovce
při vycházejícím slunci jak zlatem vroubeny se býti
zdály. Plavba trvala však ještě dlouho až konečně
zřeli jsme, jakoby z pohádky vykouzlovalo se před
námi z moře město — krásná Venezie. Pohled to
Feuilleton.
