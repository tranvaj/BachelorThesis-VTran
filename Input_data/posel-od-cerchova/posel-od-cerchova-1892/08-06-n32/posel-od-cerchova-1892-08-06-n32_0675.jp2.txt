v Čechách a je třeba dokonalého sestrojení. Jelikož
stará konstrukce nezdála se dosti bezpečnou, měla
býti zaměněna novou. Minulé dny dohotoven I. díl,
jenž se právě zasunoval po trati na starou kon-
strukci bez lešení. Po zasazení nové části měla
býti stará konstrukce rozebrána. Práce svěřena
byla česko-moravské mostárně. Všechno šlo v nej-
lepším pořádku, nová konstrukce už byla ve středu
skoro úplně zasazena, až k 6. hodině večer stalo
se politování hodné neštěstí. Most se vyšinul a
čásť se smekla. Tři osoby byly okamžitě zabity,
4 těžce raněny a mnoho lehce. Jeden z těžce ra-
něných inženýrů dal se ihned dovézti do Hradce.
Lehce raněné osoby uloženy v Chrástu a ostatní
3 odvezeny do všeob. nemocnice v Plzni. Na místo
neštěstí dostavili se večer 4 lékaři a pomocný per-
sonál. O neštěstí tom dochází od očitého svědka ná-
sledující zpráva: Dne 2. srpna pošinuta byla z trati
nová konstrukce s parabolickým obloukem spodním
na starou konstrukci, která pak pevně k ní byla
přivázána i se spodním visutým lešením, načež
stará konstrukce z ložisek vyňata a částečně po
obou stranách rozebrána. Ve středu ráno počalo se
spouštěním nové konstrukce do ložisek pomocí 4
ohromných heverů. K 6. hod. večer náhle jeden
hever povolil, celá konstrukce na té straně náhle
sklesla asi o 1 metr a tím sešinulo se celé pole o
více než 1 metr na stranu. Dělníci u heverů byli
sraženi a 3 z nich pod železnou konstrukcí rozma-
čkáni okamžitě. Mrtvoly jejich leží posud pod že-
lezem a bude třeba je po kusech vysekati. Jednomu
dělníku přimáčknuta ruka. Aby mohl býti zachráněn,
musela mu ruka na rychlo přivolanými býti uříznuta,
která zůstala v mostě, načež dělník v bezvědomém
stavu snešen. Několika dělníkům rozmačkána prsa,
jednomu rozdrceny nohy a při amputaci zemřel,
zanechav ženu s několika dětmi. Dva dělníci sko-
čili na visuté lešení, kde se jeden zranil. Inženýru
p. Schillerovi zlomena ruka. Lehce raněných je
celá řada.
Poctivý nálezce. V neděli odpoledne nalezl na
náměstí zdejším p. Ondř. Hirschauer tobolku s 200 zl.
v markách, již ihned odevzdal na purkmistrovském
úřadu. Na učiněnou vyhlášku přihlásil se v brzku
o peníze jakýsi obchodník z Brodu a odměnil poctivého
nálezce zákonitou odměnou 20 zl.
Studující novokdýnští pořádají dnes 6. srpna
domácí taneční zábavu v sále „Měšťanské besedy“.
Změna držebnosti. Dne 29. července t. r. byly
prodávány pozemky dědiců po pí. Anně Píclové
v Domažlicích, při kteréž vydražili manželé pp.
Josef a Antonie Kůstkovi pozemky 1887, 1888/1,
1888/2 a 1891 za 1290 zl. a 2/8 pole č. kat. 2444,
na Babě za 342 zl., pak manželé pp. Frt a Markéta
Páchlovi pozemky č. kat. 1951, 1952, 1953 a 1954
za 505 zl., konečně pí. Barbora Maršálková 2/8 po-
zemků č. kat. 2506/2, 2506/7, 2506/9 a 2508/1 za
332 zl.
Přejeme mnoho štěstí! Spolek veteránů v Do-
mažlicích při tahu dne 1. srpna 1892 odbývaném
má taženou serii 7260 5% rakouského státního losu
z roku 1860.
Skolení zlé saně. V neděli dne 14. srpna t. r.
odbývá se v sousedním bavorském městečku Brodě
na lesích známá výroční slavnosť „skolení zlé sané“.
Další vydávání zlatek jest zatím zastaveno.
Opatření to stojí nepochybně ve spojení s upra-
vením nových rakousko-uherských peněz. Následkem
toho budou se u státních hlavních pokladen místo
zlatek vydávati ponejvíce zlatníky rázu 1892. Zlatky
pak budou stahovány.
Zpráva účetní záložny v Domažlicích za měsíc
červenec 1892. Příjem: na závodní podíly zl. 300.—,
na reservní fond zl. 30.—, na vklady členů zl.
12437.06, na vklady nečlenů zl. 4437.42, na zá-
půjčky zl. 53698.44, na úroky zl. 7267.44, na
soudní výlohy zl. 210.32, různý zl. 6.—. Hotovosť
pokladniční koncem předešlého měsíce zl. 23927.32.
Součet: 102314.—. Vydání: ze závodních podílů
zl. 940.—, ze vkladů členů zl. 11316.61, ze vkladů
nečlenů zl. 9566.17, z úroků ze vkladů zl. 277.45,
na soudní výloly zl. 173.88, udělené zápůjčky členům
zl. 53903.79, různé vydání zl. 1100.94, obnáší
zl. 77278.84. Hotovosť pokladniční koncem měsíce
července zl. 25035 16. Součet jak svrchu zl. 102314.—.
K výletu do Mnichova, jejž pražský pěvecký
kruh „Tovačovský“ pořádati hodlal, uvádíme ve
známost, že následkem zuřivého napadnutí veškeré
bavorské, resp. německé žurnalistiky a výsledků,
jichž docílila, jako zapovězení veřejného cvičení a
vůbec veškerých přátelských styků hostí z českými
rodáky v Mnichově, usnesl se výbor pěveckého
kruhu „Tovačovský“ výlet tento nepořádati a budou
veškeré učiněné vklady vráceny. V náhradu za to
míní podniknouti „Tovačovský“ výlet jiný, nej-
spíše na Šumavu. Bližší oznámeno bude denními
listy. — Je to zcela v pořádku; nosit peníze někam,
kde proti nám již z předu štvou a kde vše, od
královského bavorského úřadu až do posledního
pokoutního lístku klade nám v cestu nejmalicher-
nější překážky, bylo by, mírně řečeno, bláhové. —
Kdo by nečetl všechny ty líbezné zdvořilosti, kte-
rými mnichovský tisk české hosty na uvítanou ča-
stoval, nevěřil by, že se cos podobného mohlo státi
v Bavorsku, v zemi, která se povždy u nás těšila
chvalné pověsti jako vlast lidu bodrého, snášelivého
a pohostinného, i jako vlídný útulek českého světa
uměleckého, leč třeba uvésti jen několik malých
ukázek z tamních žurnálů, abychom byli ze svého
bludu důkladně vyléčeni. Humoristická příloha mni-
chovského listu „Neues Münch. Tagblatt“ přináší
pod titulem „Do "Mnichova!“ následující roztomilou
báseň: „Do Mnichova jde Voselák a krejčí pane
Zvikedák, pan Iritschek, pan Kleppernek, a také
Vencl Ziptschaptschek, pan Pschister a pan Hudelák,
i švec pane Haverňák, pan Viskočil, pan Navradil,
pan Nechledil, pan Vopratil, pan Zapladne, pan
Vondratschek, pan Pavelik, pan Lebernek. Ti všichni
patří k české naci a slují „Slovani“ Sokoláci, i
drze do Mnichova táhnou, Němce rozeštvati prahnou,
pročež ať jdou zpátky s ranci, zde není Kyjev, Nancy!“
— V jiném ušlechtilém výplodu téhož listu v odr-
hovačce zvané „Der Böhm“ se praví: „Kdo táhne
do Mnichova, aby tam „satracene!“ řval? To je
Čech! Kdo je ten drzý, bídný chlap? To je Čech!
Kdo nás jde štvát a se prát, a nedá pokoj, až mu
dá Němec hubu skopat? To je Čech!“ . . . Všecky
ty možné výjevy ušlechtilé „humoristické“ Musy,
z nichž čiší alkohol a delirium moku mnichovského
pivovaru, opakují se i v ostatních vážných seri-
osních časopisech bavorských, zejména v „Münchener
Neueste Nachrichten“, kde se Čechům a spolku
„Tovačovskému“ laje tonem, jaký nevládne ani v
nejhorší krčmě při rumu a samožitné. V témž listě
vyzývá se mnichovské publikum přímo, aby „de-
monstrace českých Novohusitů“ násilím zmařilo, neboť
kdyby prý čeští křiklouni do Mnichova přišli, zne-
světily by prý ryze německé to město české štváčské
odrhovačky, přípitky Rusku a Francii a volání „Na
zmar!“ — Německu. Čeští zpěváci nesmějí v Mni-
chově ani ústa otevříti, právě tak jako tam Soko--
lové nesmějí ke slávě českého jména tělocvik pro-
váděti. Při rozjitření, které mezi mnichovskými
Němci proti drzým vetřelcům panuje, mohlo prý
by dojíti snadno k veřejným skandálům, a ty za-
meziti jest povinností každého poctivého bavorského
občana!“ . . . Tyto ukázky bavorské „bodrosti a
pohostinnosti“ zajisté postačí, abychom pochopili,
proč členy „Tovačovského“ přešla chuť uspořádati
„zábavný výlet“ do Mnichova.
Nový hřbitov. V poslední schůzi obecního za-
stupitelstva podána byla od mnoha občanů zdejších
stížnost proti zamýšlené a na pozemcích při silnici
ku Chrastavicům povolené již stavbě nového hřbi-
tova, v níž obsažena byla též žádosť, aby, když již
nový hřbitov zříditi se má, místo za sv. Janem k
účeli tomu se upotřebilo. Stížnost dle usnešení obec.
výboru postoupena byla zdejšímu c. k. hejtmanství.
aby toto o ní se vyjádřilo a rozhodnutí, pokud
možno příznivé, učinilo. Jak se očekávalo, nevyho-
vělo c. k. okr. hejtmanství stížnosti a také nevzalo
žádného zřetele ku přání žadatelů, nýbrž odeslalo
tyto dny purkmistrovskému úřadu následující vyří-
zení: „Panu starostovi kr. města Domažlic. Vyřizuje
tamní podání ze dne 30. července 1892 č. 2251,
dávám věděti, že na podání člena výboru Jana
Ševčíka o zřízení nového hřbitova za sv. Janem
nelze žádného zřetele vzíti, poněvadž zdejší rozhod-
nutí ze dne 21. února 1889 č. 11669, pokud jím
bylo uznáno, že hřbitovy zdejší u sv. Jana a u Všech
Svatých mají se přeložiti, právní moci nabylo a
poněvadž též o místě, kde nový hřbitov má se
zřídíti, mezi interessenty platné již dohodnutí se
stalo a hlavně z toho důvodu, že i podavatel k po-
dání tomu ani legitimován nebyl. Následkem toho
vyzývám pana starostu, by ve smyslu zdejšího vý-
nosu ze dne 12. června 1892 č. 7868 bezodkladně,
čeho třeba, rychle zařídil“. O záležitosti této bude
ve schůzi obecního zastupitelstva zítra dne 7. srpna
jednáno.
Při zboření mostu u Chrastu zabiti byli též
montéři Fr. Reibenšpís z Ronšperku a Dietl Josef z
Vysočan, též rodák ronšperský.
Nebezpečně zraněn. Čeledín Jakub Psůtka, jenž
sloužil u rolníka Jana Knopfa v Postřekově, a mi-
nulý pátek obilí s pole svážel, byl kopnut koněm
tak prudce do hlavy, že mu lebka proražena byla.
Nebohý 17tiletý hoch v stavu beznadějném odvežen
do zdejší nemocnice.
Samovražda. Dne 1. t. m. podřezal si krk zdejší
občan 57tiletý Josef Bozděch, pomocník hrnčířský,
a otec 4 nezaopatřených dítek blíže města Aše.
Příčina sebevraždy není známa, nejspíše nouze do-
hnala jej k tomuto skutku.
Oheň. V noci z pondělka na úterek vypukl
v obci Černíkově požár, jenž v krátké době ztrávil
chalupu s dvěma chlévy, náležející občanům Jiřímu
Šlajsovi a Václavu Řezáči, kteřížto spolumajitelé
po delší dobu již v nesváru žili. Z okolních vesnic
Mezholz, Hrdoltic, Jílova, Mlýnce, půl hodiny od
Černíkova vzdálených, nedostavil se nikdo ku po-
moci až na tři mladíky ze Zdaslavi. Polínský ha-
sičský sbor též nepřijel snad proto, že velitel jeho
jest u vojenského cvičení aneb mají hasiči polínští
prázdniny? Na Boží Tělo s musikou vytáhnou, to
je pravda, ale ku pomoci sousední obci nepřispějí.
Štěstí, že při požáru vál příznivý vítr a plameny
dále se nešířily.
Popelny, dosud město naše na rozličných místech
hyzdící, budou přec tedy konečně již odstraněny.
Obecní zastupitelstvo svolilo, aby nový vůz ku svá-
žení popele po městě se pořídil a povolilo zároveň
potřebný náklad k účeli tomu.
Krádeže. Minulý týden v pátek v noci vloupali
se neznámí pachatelé do sklepa Tomáše Ouřady,
představeného v Bořicích, odkud odcizili velký hrnec
smetany a pak 6 husí na dvoře se nalezajících v
ceně as 9 zl. Té samé noci navštívili podobní
„dobrodinečkové“ několik sklepů v Petrovicích, kdež
něco více smetany byli odnesli a nebyvše tímto
lupem spokojeni, zabočili ještě do dvora tamního
představeného Jana Krinese, kdež sobě vyhlédli v
nezamčeném chlévě nejtučnějšího vepře v ceně as
20 zl. Stíhání těchto pachatelů zůstalo bez výsledku,
jelikož krádeže tyto příliš pozdě na patřičných
místech oznámeny byly a tudíž veškerá naděje na
vypátrání oněch „smetanových zlodějů“ zůstane
beznadějná.
Prostředek proti choleře. Správa jistého pa-
řížského pohřebního ústavu používá pro své úřad-
nictvo a služebnictvo léčivé essence, která prý způ-
sobila, že se od roku 1852 v ústavu tom neudál
ani jediný případ cholery. Litr essence té skládá se
ze 40 cl 36stupňového líhu, 12 kapek anglické es-
sence z máty peprné, 12 kapek laudanum Synden-
hami a 200 g cukru rozpuštěného v 60 cl vody.
(Zasláno.)
Akademický spolek „Chod“ vzdává díky všem
dárcům knih a prosí, by přízeň svou mu zachovali.
Mnoho knih věnovali vážení pánové a dámy: p. Fr.
Jetel, pí. Marčanová, sl. Soukova, učitelka, sl. Schin-
dlerova, pí. Peková, choť ingenieura, sl. Matějčková atd.
Z kollegů studujících: Nejmenovaný, Glaser, Matějček,
Polák, Fischer, Wellner a Forst.
Richard Pek, t. č. knihovník.
Skromný dotaz!
Cožpak ti hafani v Domažlicích budou pořáde
běhati bez náhubek? Není to již trochu směšné, že
opatření to u nás přes všechny vyhlášky a bubnování
provésti se nemůže?
Více občanů.
OZNÁMENÍ.
Která řádná děvčata chtějí se učiti čtverylce a besedě
zdarma, nechť sobě neobtěžují přijíti v neděli dne 7. srpna do
sálu p. Jana Bauce o třetí hodině odpoledne.
Výbor div. spolku Havlíček.
Divadelní spolek Havlíček v Domažlicích,
nejmladší ze všech spolků zdejších, chtěje svoji knihovnu roz-
šířiti obrací se na veškeré přátele a příznivce své s prosbou
o darování jakýchkoliv knih. Za veškeré dary vzdává spolek
již předem svůj srdečný dík. Dárky přijímá knihovník spolku
Jos. Ševčík (na týnském předměstí).
Výbor spolku.
K vysvětlení.
Ctěná redakce, račte uveřejniti následující objasnění referátu
posledního zasedání, jenž z protokolu opsán byl. Co se
týče nastávajících voleb učinil jsem tento dotaz: Pane purkmistře,
každý úřad, každý ústav a každý spolek, když zákonitý čas uplyne,
vykoná předepsanou volbu. Nyní již 3 měsíce minuly, voličové
a měsťané taží se, proč nepřikročuje se k volbě výboru obce naší,
jaká jest příčina zdržování toho? Každý že může opět do výboru
zvolen býti, když důvěry občanstva požívá a sám si toho přeje
a proto aby byl tak laskav a udati ráčil příčinu zdržování toho.
Na odpověď p. purkmistra, že jest to jeho věcí a že záležitost tu
předal p. sekretáři Jíchovi, který vždy potřebné listiny k volbě
konal avšak pro mnoho práce, kterých dřive nebylo, hotov býti
nemůže, sdělil jsem p. purkmistrovi, že jsem se o věci sám osobně
přesvědčil a viděl, že se u věci té skoro nic nedělá a vysvětlil
jsem, mnoho-li práce v této záležitosti již vykonáno jest. Pravil
jsem, že když tak pokračovati se bude, že dlouho trvati bude,
než se k volbě přikročí, že ale má p. purkmistr nyní k práci
kancelářské více mladších a k tomu právnických sil, nežli bylo
dříve a bude-li toho třeba, že výbor p. purkmistru ještě další
sílu povolí a že tudíž příčina zdržování toho, která se udává,
není podstatná. Na to žádal jsem, by návrh ten do protokolu
dán byl a aby o něm hlasováno bylo. Na zápornou odpověď p.
purkmistra opustil jsem zasedací síň a mne následovali pp. Em.
Holý, Josef Ludvík, Jan Ševčík, Dr. Ant. Steidl a August Wimmer.
V úctě
Josef Radl.
Týdenní trh v Domažlicích dne 4. srpna 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
§
62
117
5
119
—
—
—
Prodáno za cenu dle
I. tř. II. tř. III. tř.
zl. [kr.zl. kr.
zl. kr.
40
7
7
5
20
40
5
5
70
4
10
20
3
—
—
—
—
—
3
—
—
—
2
3
2
3
1
—
1
30
85
35
Dva byty,
jeden z dvou pokojů, alkovny, kuchyně v přízemí,
druhý tentýž bez alkovny v I. patře v č. 74 (v domě
proti nové škole) se vším příslušenstvím jsou od 1. září
k zadání. Bližší sdělí Frant. Pek.
Byt
o 3 pokojích a kuchyně jest k pronajmutí od 15. října
1892.
Karel Chini.
—
Každý kdo hledá
dobrý, trvanlivý,
jak jednoduchý tak
i elegantní náby-
tek, veškeré tru-
hlářské, čalounické a dekorační práce, obrať se na starou osvěd-
čenou, roku 1848 založenou firmu J. Fügner, truhlářství a čalou-
nictví v Klatovech a bude rychle se zárukou při nízkých cenách
obsloužen. — „Pietas“, c. k. koncess. ústav pohřební, sklad
všeho druhu rakví dřevěných, polo- a celokovových (patentních)
do hrobek. Sklad věnců, stužek s nápisy, svíček voskových atd.
Půjčovna pohřebních vozů.
