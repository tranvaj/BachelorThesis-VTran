Číslo 32.
Ročník XXI.
V Domažlicích, dne 6. srpna 1892.
POSEL UD ČERCHOVA,
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
čtvrtletně:
Poštovní zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40
„
půlletně . . . . 2 „
Donáška do domu 6 kr.
ročně . . . 4 „ 80 „
4 „
ročně . . .
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
K sestátnění české západní
dráhy.
Ve schůzi obchodní a živnostenské komory
plzeňské dne 1. srpna odbývané podána v článku
IV. zpráva o jednání v záležitosti sestátnění české
západní dráhy. Kroků v té příčině učiněno již ne-
sčetných, ale v ministerstvu obchodu jakoby o věci
té nechtěli věděti ani slyšeti. Ačkoliv lhůta privileje
této dráhy před měsícem již vypršela — tož neučinilo
se v celé věci ani toho nejmenšího.
Předseda komory sděluje, že už 27. dubna 1891
podána byla komorou ministerstvu obchodu žádosť
1. aby tarify české západní dráhy byly sníženy dle
tarifu dráh státních; 2. aby zřízena byla odbočka z
Radnic do Vejvanova; 3. aby sestátnění české zá-
padní dráhy bylo co nejdříve provedeno. — Od té
doby uplynulo více než 1 rok a dosud nebyl ani
tarif snížen, ani přípravné akce k sestátnění dráhy
nebyly započaty. Podáno celé množství petic za tou
příčinou, ale ani jedné nedostalo se určitého vy-
jádření. Jest obava, že vláda u věci té nehodlá
vůbec ničeho podnikati.
Člen železniční rady pan Schiebl podává po té
zprávu o jednání na sněmu českém a v radě železniční.
Jest věru s podivem, že vláda nevšímá si nejvý-
nosnější dráhy a přejímá i dráhy passivní v jiných
zemích. Od roku 1890 až do nynějška podána celá
řada žádostí od výboru král. města Prahy, Plzně,
řady měst i jednotlivých korporací ministerstvu
obchodu, podány petice sněmu i říšské radě, sněm
český usnesl se v XI. sezení, dne 31. března t. r.,
aby do konce měsíce června 1892 byla česká zá-
padní dráha sestátněna a do té doby zaveden byl
tarif dle státních drah. Revise sazby měla býti dle
§ 13. smlouvy provedena několikrát, ale za celých
30 let nestalo se tak ani jednou!
Sněm český usnesl se se vzácnou jednomyslností
na sestátnění, státní železniční rada rovněž všemi
proti 1 hlasu. Odporučuje, aby vypracováno bylo
memorandum, ve kterém má býti vylíčeno vše, co
se u věci té již podniklo, má býti dokázána pro-
spěšnosť a výraznosť dráhy a strategická důležitosť
její. Memorandum to má býti rozesláno všem obcím
podél trati čes. záp. dráhy z Prahy do Domažlic.
Předseda komory sděluje, že byl s purkmistrem
p. dr. Kroftou a p. dr. Petákem u ministra obchodu
Bacquehema, jenž jim sdělil, že je pro sestátnění
všech drah tedy i české západní dráhy, které vyprší
privilej 1. červencem 1892., kdy se může přikročiti
k akci sestátňovací. Tolik slíbil — ale ničeho se
z toho nestalo! A je věru velmi nesnadno s určitostí
říci, proč se k akci té posud nepřikročilo. Stát tím
také trpí značných škod, poněvadž výkupné bude
vždy mnohem větší, než kdyby česká západ. dráha
byla měla už dávno upravený tarif dle drah státních.
Vedle toho ztrácí stát ohromnou sumu peněz, přes
pět čtvrtí milionu zl. ročně, které musí vydávat za
nájemné a vydržování nádraží české západní dráze,
kde se stýká s touto dráha státní. Tak na př. na
Smíchově platí 100.000 zl., v Plzni 60—70.000 zl.,
o které peníze přicházíme a nad to ještě je všechno
dovozem z Prahy zdraženo.
Pan Hamáček křiklavými ale pravdivými bar-
vami líčí následky toho, že stát nechce čes. západ.
dráhu sestátniti a odporučuje, aby se s důrazem
žádalo znova o sestátnění české západní dráhy a
než se tak stane, aby zaveden byl tarif, jaký je
platný na stát drahách.
Pan dr. Vogel upozorňuje, že v peticích se už
na to kladl důraz. V koncessní listině sice stojí, že
má stát právo snižovati tarify — ale tajnou
smlouvou z r. 1860, která nikde vyhlášena
nebyla, je passus tento zrušen! Dva
dny před vydáním říjnového diplomu přispíšili si
akcionáři a uzavřeli se státem tajnou úmluvu, kte-
rou je poškozeno nejenom poplat-
nictvo, ale i státní pokladna! Dle této
smlouvy může býti česká západní dráha toliko po-
žádána, aby snížila své tarify a to ještě tenkráte,
když vynáší 15 proc. zisku. Nezbývá tudíž nic, než
po ztrátě několika milionů důrazně žádati na vládě,
aby českou západní dráhu sestátnila co nejdříve!
Oběť státu zde žádná není, poněvadž je to dráha
velmi výnosná a stát ušetří mnoho tisíc zlatých na
nájemném ročně.
Pan Anichobr praví, že je to věru těžko si vy-
světliti, proč vláda je u věci té tak liknavou a mi-
mochodem to vzbuzuje zvláštní myšlénky. Poukazuje
na škody, které trpí železárny klabavské vysokým
tarifem č. záp. dráhy a radí k radikálnímu kroku.
Když už žádná petice nic nepomáhá, nechť se vyšle
hromadná deputace k J. Veličenstvu,
aby před trůnem vysvětlila liknavost ministerstva
a vylíčila stesky poplatnictva a poškozování státní
pokladny. Nechť na nejvyšších místech je známo,
jaká se nám děje křivda. (Výborně!)
Pan Karlík navrhuje, aby deputace ta důrazně
se otázala též ministra obchodu, proč se u věci té
ničeho neděje. S tím souhlasí též pan Mayer, aby
jednou ministr se vyslovil určitě, pouhé sliby a po-
těšení z deputace není nic. Po delší debatě, které
se súčastnil ještě p. Frank, Helm a Karlík, usnešeno
jednomyslně:
1. aby vyzvána byla obchodní komora pražská,
budějovická a chebská za podepsání memoranda,
dále všechny obce podél tratě od Prahy až do
Domažlic;
2. aby vypravena byla šestičlenná deputace
z obchodní komory (z každé volební kategorie jeden
člen) k ministerstvu obchodu s dotazem, proč se
česká západní dráha nesestátňuje a vyžádala si
audienci u J. Veličenstva, jemuž by stesky ty všecky
„P. L.“
přednesla a požádala za podporu.
Co s naší mládeží?
Touto otázkou dosti podrobně zabývá se spisek,
kterýž jako „Vlastenecké poslání našemu národnímu
učitelstvu“ rozesýlají právě Národní jednoty pošu-
mavská a severočeská. Podáváme jej ve znění
doslovném:
Pokud se týká oněch dětí, které berou pro-
puštění z obecné školy, dovršivše svou povinnost
školní, jest hlavní nebezpečenství v tom, že veliká
jich část se obrací beze vší odborné přípravy přímo
k výkonné a výdělkové práci. Děje se tak nejvíce
na venkově u chudších rodin, pravidelně pak u si-
rotkův. Takové děti zůstávají doma u rodičů nebo
živitelů a pomáhají jim buď při pracích polních a
domácích, nebo chodí k cizím do práce nádennické
a továrnické. Z toho ovšem jde rodičům okamžitý
zisk, neboť se jim děti pomáhají živiti, sotva že ze
školy vyšly. Ano často jeví se u takových rodičů
dokonce i nedočkavost, aby jen dítě bylo před 14.
Sbírka vět památných, zábavných a poučných.
IV.
Gladstone: Církev a stát jsou dvě různé sice,
ale harmonické myšlénky.
Seneca: Účel vší filosofie jest opovrhovati životem.
Demonax (u Luciana): Šťastný jest jen svobodný,
a svobodný jest jen ten, který nemá naděje a bázně.
V. Hugo: Krásné jest milovati a býti milovánu,
krásnější však nebýti milovánu a milovati.
Lermontov: A milovať? A koho? A na čas?
Nevděčný to trud — a milovať věčně nelze.
Journalista: Na naše kuří oka šlape se nyní
již čtyrmecítma let subjektivně a objektivně.
Horác: Jest sladké zemříti pro vlasť.
Sokrates: Prosím bohy, aby mi dali dobro, neb
oni nejlepší jsouce vědí, co dobro jest.
Molière: Žíti raději o dva dni déle na zemi než
o tisíc let déle v dějinách.
d' Alembert: Filosof jest blázen, který po celý
život svůj o to se stará, aby se o něm mluvilo, až
bude mrtev.
Perikles: Hrob velkých mužů jest — svět.
Macaulay: Býti členem ministerstva neb parla-
mentu nezvětšuje štěstí.
Platen: Máš-li špatný rozmar, buď osamotě.
Bedřich II. Člověk jest stvořen — k mýlení se.
Labruyère: Nikdo mi nedokáže, že Boha není.
Cítím proto, že Bůh jest. To mi dostačí bez dalších
důkazů.
Komenský: Není v rozumu, co dříve nebylo
v smyslu: tak také nic ve víře, co dříve ne v rozumu,
Věřící zajisté věděti má, co věřeno býti má.
St. Evremont: Žádný člověk svým rozumem
nenabyl plného přesvědčení, že duše jest nesmrtelna;
avšak rovněž tak nikdo nenabyl přesvědčení, že duše
zaniká spolu s tělem.
Lichtenberg: Nejdivnější zboží na světě jsou
knihy.
Goldoni: Svět je krásná kniha; je však zbytečna
onomu, kdo neumí v ní čísti.
Sochař Bouchardon: Čtu-li Iliadu, mám za to,
že jsem dvacet střevíců vysoký.
Heine: Maso steben Venušiných jest také pro-
testantism.
A. Görgey: Dobře jednati není nic jiného, než
chytře jednati; špatným býti jest tolik, jako hloupým býti.
Thiers (1872): Pravda jest, že jistá strana nevěří
v Boha, a já toho hluboce želím, neboť taková nevěra
snižuje zemi, v které se vyskytuje. Ano jsou lidé, kteří
se domnívají, že studium přírody vyvrací ideu o Bohu.
Já naproti tomu, čím více se zabývám přírodními vě-
dami, tím vidím zřetelněji, že nám příroda dává návěstí
o nejvyšším tvůrci všech věcí. Toliko špatné pozorování
může vésti k atheismu.
Le Maistre: Známka pravého vzdělání jest
skromnosť.
Hellwald: Všecka náboženství jsou mýlka. Však
mýlení se — jest život.
Kant: Člověk od přírody dobrý není. Též zvíře
není od přírody dobré; zde se to vysvětluje z předu.
Člověk jest horší nežli zvíře. Ještě horší je dábel.
Zlo člověka je převrácenosť srdce. Původ zla člověčího
jest ve vůli. Následkem prvotního zla je polepšení jen
tenkráte možno, když Bůh pomůže.
Petr z Blois (Blesens): Jsou dvě věci, jichž
křesťan se ujímati musí i krví svou: spravedlivosť
a svoboda.
Justina (k Cyprianu u Calderona): Není tolik
hvězd na nebi, tolik písku v moři, jako Bůh odpouští
hříchův.
Středověké přísloví: Kdo se chce míti dobře
jednou, ten nechť si zabije kuře. Kdo se chce míti
dobře celý rok, nechť se ožení. Kdo se chce míti do
skonání svého dobře, nechť se stane knězem.
Immermann: Lež jest pečetí vší neřesti.
Voltaire: Koran je kniha, která na každé straně
uráží zdravý rozum lidský.
Durdík: Počet sňatků jest nejlepším ukazovatelem
hmotného blahobytu, lepší než spotřeba mýdla, plátna
a vody.
Eötvös: Pokrok v oboru přírodních věd neuvádí
víru naši nikterak v nebezpečí.
Phokion: Lid applauduje moji řeč; patrně jsem
pronesl nějakou hlouposť.
Kossuth: Jedni říkají: Buďme bohatí, pak sta-
neme se i svobodnými. Já však dím: Buďme svobodni,
pak staneme se i bohatými. Národ nemá prositi, on
má žádati.
Beccaria: Dovedu-li jako obhájce obžalovaného
tomu zachrániti život, pak jeho slzy radostné jsou mi
odměnou, třebas celý svět mnou pohrdal.
Algerman Sidney: Zákon nezná lásky a nená-
visti. Jest duchem bez vášně. Zákon zůstane hluchým
proti pokřikování davů.
Lermontov: K zdravému vývoji těla lidského
je potřebí čerstvého vzduchu a — ústřic.
Wetter: V roce 1848 odsouzen A, že nosil
studentskou čepici červenou; v r. 1858 journalista B,
že vydával časopis; v r. 1884 dělník C, že četl jednu
socialistickou brožurku — a v roce 1885 sejde se
trojlístek ten jako zákonodárcové v parlamentu —
v státu Congo.
Feuilleton.
