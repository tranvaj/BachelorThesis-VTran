rokem školy sproštěno, ze kteréž příčiny ve mnohých
obcích větší děti od 12. roku již ani pravidelně do
školy nechodí, nýbrž buď nádenniči, neb alespoň
husy a dobytek pasou.
Takové dítě, ačkoli záhy z mládí na výživu
rodiny přivydělává, má přece budoucnost co nej-
chatrnější; ano, pro náš národ nemá vý-
znamu téměř pražádného ani v ohledu
národním, ani duševním, ani hmotném; v politickém
pak směru jest úplně bezprávným a bezhlasým.
Z něho stává se buď nádenník v „panské práci“
o 30—40 kr. denního platu v letě a beze všeho
výdělku v zimě, nebo čeledin u sedláka či v panském
dvoře, nebo konečně tovární dělník s denním platem
50—80 kr. — Velká čásť tohoto dělného lidu, zvláště
pohlaví ženského, podlchá i nemravnosti a zkáze
tělesné. Se stářím pak spíše ubývá mzdy, až konečně
na sklonku života nevzdělaný nádenník propadá
úplné chudobě a žebrotě.
Nuže, drazí přátelé a vůdcové mládeže, pomozte
nám obmeziti toto zlo chudoby v národě, přispěte
k tomu, aby se nám z dětí stali vzdělaní řemeslníci,
průmyslníci a obchodníci!
Stopujeme-li příčiny, proč vesnický lid, ačkoli
ve svém středu má značný počet řemeslníků, přece
nerad obrací své děti na řemeslo, — shledáváme
toho příčiny některé.
Za přední příčinu můžeme klásti odpuzující
příklad, jímž namnoze bývají řemeslníci vesničtí
sami. Bývá tu sice na počet dosti řemeslníkův, ale
málo jich provozuje své řemeslo, nýbrž zabývá se
z pravidla nádeničením nebo jinou prací, na př.
cestářstvím, poseláctvím, zvonictvím, strážnictvím,
ponocenstvím, hlídačstvím, kostelnictvím, dohazo-
vačstvím a j. v. V pravdě tu platí přísloví „Deva-
tero řemeslo, desatera bída“. A příčiny toho? —
Ve vsi bývá příliš mnoho řemeslníků téhož odboru,
a žádný ve svém řemesle není dokonalým mistrem,
aniž vládne závodním kapitálem takovým, aby mohl
se zdarem soutěžiti s velkovýrobou městskou. Tím
jest osud jeho zpečetěn; — nemaje dosti zákazek
řemeslných, vrhá se na rozmanité obory pracovní,
a čím dále tím více pozbývá dovednosti odborné.
I nelze se věru diviti tomu, že lid náš venkovský
nemá důvěry k takovým mistrům, že jim nechce
svěřovati do učení svoje děti; vždyť by se hoch
nejvýše naučil chovati děti a pomáhati v domácím
a polním hospodářství, ale z řemesla by pramálo
pochytil. Proto nedivme se, že náš lid již dávno
ztratil důvěry ve staré přisloví: „Řemeslo má
zlaté dno“.
Ale chce-li který otec předce dáti syna na
řemeslo, nastává mu těžká práce s výběrem řemesla
a s volbou mistra. V obci bývá zastoupeno řemesel
velmi málo, ač v každém odboru jest přebytek mistrů;
bývá tu nejvýše obuvnictví, krejčovství a kovářství,
vzácněji již zámečnictví, truhlářství, kolářství, pe-
kařství neb jiné řemeslo. Ježto pak bývá snahou
rodičů a dětí, aby hoch zůstal v učení doma u zná-
mého mistra — pro láci, prádlo, lepší dohled a
častější setkání —, stává se z pravidla, že učedník
rozmnoží později jen počet oněch nedoučených ře-
meslníků, kterým se práce stále nedostává, jichž po
našem venkově jest beztoho již přebytek. — Chy-
bují tu rodičové směrem dvojím. Jednou ve volbě
přeplněného řemesla, po druhé pak v ohledu vy-
chovávacím, že nedávají své dítě do učení dokona-
lému mistru do cizí obce. A právě tyto obě okolnosti
mají význam dalekosáhlý. Neboť jen u dokonalého
mistra a svědomitého člověka, který svého učně
nezneužívá k pracím mimořemeslným, může učedník
nabyti odborného vzdělání do tuhého zápasu o
pozdější existenci; a pokud se druhé stránky tkne,
vede právě pobyt v cizině k samostatnosti a nezá-
vislosti povahové.
Cicero: Jakkoliv krátké jest živobytí lidské, je
přece dosti dlouhé, bylo-li dobré a šlechetné.
Editha (u Flygare Karlénky): Zdalipak je na
celém světě něco triviálnějšího nežli náš život v tak
zvaných společnostech?
Žofie Schwartzová: Práce šlechtí muže vždy.
Kapper: Přítel chudoby jest — oves a brambor.
Beta: Člověk má 600 milionů nervů.
Homer: Achilles obětoval Bohu dvanáct trojan-
ských jinochů za duši Patroklovu.
Pausanias: Potomkové obětovali Bohu již jen
kozu.
Hesiod: Dub v Dodoně věštil; mohl snadno
věštiti, neb v tomto dubu bydlil Zeus.
Solon: O mrtvých zlého nemluv.
Andersen: Čarodějnice byla škaredá jako noc
a pysk dolní visel jí přes bradu až na prsa.
Carlyle: Nikoliv to, co mám, nýbrž to, čeho si
vydělám, jest mojí říší.
Samuel Johnsohn: Mysl hospodářská jest dcerou
prozřetelnosti, sestrou spořivosti a matkou svobody.
Bacon: Muž, který má ženu a děti, ten dal osudu
zástavu.
Franklín: Daně jsou ovšem těžké. Avšak rovněž
tak velikou daň ukládá nám naše lenosť, třikrát tak
velikou daň naše pýcha, a čtyřikrát tak velikou daň
náš nerozum.
Vilém Penn: Práce jest zároveň lék.
Sir Titus Salt: Vy dělníci sami zakládejte si
spořitelny a školy. Žádati, aby stát garantoval —
spořitelny, školy, železnice, pojišťování na život —
jest nemoudro.
Professor Newman: Jsem pro zákon, aby dluhy
v krámě učiněné po jistém čase nemohly již žalovány býti.
Nuže, zde jest neobmezené pole pro velezáslužnou
práci všemu učitelstvu našemu! Aby pak Vaše snahy
co nejvydatněji podporovány byly také se strany
obou Národních jednot, sestavil se z obou ústředních
výborů zvláštní „Sprostředkovací odbor“,
kterýž opatřuje učňům u osvědčených mistrů místa,
po velké části k učení úplně bezplatnému. Jsou to
mistři veskrze čeští, nejvíce pražští, kteří se nám
ochotně a nezištně propůjčují vzhledem k záslužnému
účeli našemu. Dotyčná oznámení Sprostředkovacího
odboru obsažena jsou v „České Stráži“, v ča-
sopise věnovaném obraně národa v krajích smíše-
ných. Samozřejmo jest ovšem, že Sprostředko-
vací odbor koná všechny práce úplně
bezplatně a podle možnosti též i bez-
odkladně.
Tu se naskytá vzácná příležitosť, aby si čiperní
chlapci, zvláště z pomezí jazykového a z „uzavře-
ného území“, vzbuzovali budoucnost bezpečnou,
snad i skvělou!
Opatřte nám takové hochy, odvraťte je od za-
hálky doma, odvraťte je od nevhodného povolání,
a co hlavního: odvraťte je od vystěhování
do Vídně a nezbytně s tím spojeného
odnárodnění!
(Dokončení.)
Zprávy různé.
Úmrtí. V Koswigu u Drážďan zemřel předvčírem
pan Heřman hrabě Černín z Chudenic. Zesnulý
narodil se dne 20. února 1819, byl majitelem panství
kysibelského, c. k. komořím a 13. listopadu 1853
pojal za choť Aloisii, rozenou hraběnku Morzinovou.
Z manželství tohoto pochází pět dítek. Byl bratrem
majorátního pána pana hraběte Jaromíra Černína.
Přátelský večírek akad. spolku „Chod“ pořá-
daný v sále „u Černého koně“ vypadnul skvěle a
podal důkaz o vážné vůli dotyčného spolku úkolu
svému dostáti. Společnosť shromáždila se velice
četná, jež úplně obsadila veškeré stoly, vzláště pak
četně zastoupena byla krásná plet. A nelitoval toho
zajisté nikdo, neboť tak příjemný večer v pravdě
domácí nezažili jsme dávno. Byl to večírek hudební,
po jakém již drahnou dobu toužila valná čásť obe-
censtva. Koncertní program s provedením bezvad-
ným byl bez škrobenosti koncertům vlastní. Nevíme
věru co více chváliti třeba, zda píli a akuratessu
p. kapelníkovu (dir. p. Alfred Šnábl, op. pěvec) či
zručnosť a zápal mladých hudebníků, kteří za tak
krátkou dobu trvání hudebního odboru spolku „Chod“
k takové produkci vyspěti mohli. Celé arrangement
zábavy té svědčilo o skutečné vůli připraviti obe-
censtvu zábavu nenucenou a třeba na tomto místě
veřejnou pochvalu vzdáti jak p. A. Šnáblovi, jenž
s čilostí pouze jemu vlastní řízení a vycvičení
orchestru se chopil, tak všem těm pp. studujícím,
kteří s takovou vervou hráli a vzornou poslušností
a kázní zřízení orchestru takového umožnili. Solová
čísla zanesla do trochu vážné nálady četná zrna
humoru bujného a že se líbila, o tom podaly nej-
lepší důkaz ty smějící se tváře a zářící očka dam.
Všichni pánové (Max Duffek, Milota, Král) byli na
svém místě, zvláště však provedené bylo to zázračné
dítě 19. století (p. Holý, abit.), jakž ani jinak v
tomto století osvěty býti nemůže. Tím smutnějším
zjevem jest, že právě ti, tak zvaní „kazatelové
a nespokojenci“, kteří stále po nějaké zábavě
„nyjou“ a pro společenský život náš nemají nic
jiného leč kárná slova, do jednoho se nedostavili,
ač nebylo žádné vstupné a mohli pohodlně po celý
večer nenuceně si poseděti a se pobaviti. Nu ano,
slova a zas jen slova! Doufáme, že spolek „Chod“
připraví nám v brzku podobnou zábavu, na niž se
velice těšíme a máme-li ještě na něco upozorniti,
jest pouze to, že nikdy nebude pro náš společenský
život na závadu, zavládne-li ve společnosti ještě
trochu nenucenější ton.
Politický spolek pro Domažlice a okolí svolá
v nejbližších dnech veřejnou schůzi lidu, v níž se
jednati bude o samosprávě a nastávajících volbách
obecních.
Podporujme Matici. První desítileti svého trvání
oslavila škola v České Kubici přiměřenou šk. slav-
ností, při níž byl dítkám její význam vyložen a
větší žáci vlasteneckými knížkami poděleni. Jakkoliv
událosť nepatrná, přec nutí k vážné a veřejné úvaze.
Na den sv. Václava bude tomu právě deset let, kdy
po horlivé podpoře známých vlastenců a obce do-
mažlické vysvěcena a svému velkému úkolu odevzdána
byla v Č. Kubici škola matiční. Ač činnosť její
dosud tak kratičká, přec lze již nyní stopovati její
velké blahodárné výsledky. Staří kubičtí, nechodíce
před tím do školy vůbec, neuměli ani čísti ani psáti
a mládež jejich donucena byla choditi do školy ně-
mecké. Jaký div, že i tato s prázdnou hlavou, bez
rozumu, citu a soudnosti s několika špatné nauče-
nými frásemi školu opouštěla. Odnárodňovala se
pak tím více, čím častěji a úže se s druhou národ-
ností stýkala. Vždy hojnější sňatky s němkyněmi
asimilační tento proces urychlovaly. V málo desíti-
letích by stávaly vedle sebe dvě Kubice německé.
Založením matičné školy byl však tomu rázem konec.
Zanedbaný lid, oceniv nyní dobrodiní školy mateřské,
nejvýše si ji váží, děti svědomitě do školy posílá
a dorost sám se již přičiňuje, aby se do řemesla a
služeb v českých městech a vesnicích dostal. Chvatem
umlká tu známá pohorská hantýrka a rozléhá se
český hlahol a český zpěv; však i styky s druhou
národností stávají se vždy více nemožnější, ana
omladina více na sebe a české vesnice odkázána
jest. Vedle tohoto národního a duševního povznesení
nejzápadnější slovanské vísky, stala se Kubice od
založení školy i oblíbeným a hledaným místem vý-
letním; ovšem že ještě z daleka ne takovým, jak
si toho pro svou rozkošnou a zdravou polohu za-
sluhuje. — Správa školy v České Kubici vzdává
tímto všem šlechetným dobrodincům, kteří i letos
umožnili, že mládež školní všecky své potřeby školní
zdarma dostati mohla, upřímné díky. Dary mládež
obmyslili: velect. pí. Klot. Vuršerová, choť účetního
spořitelny v Plzni 14 vlasteneckých knih, veleváž.
p. Frt. Pek, civ. inženýr 5 zl., denní hosté v hostinci
p. Huličky na Kr. Vinohradech 4 zl. 50 kr. a Nár.
Jednota Pošumavská, která na výpravu 16 dítek
do zemské výstavy 96 zlatých věnovala. Všem
zaplať Bůh!
Ražení nových mincí. Hlavní snahou finančních
ministrů Steinbacha a Wekerle jest nyní, aby mohli
dáti razit nové mince. V rakouské mincovně dle
zpráv odborných listů vídeňských bude prý za tou
příčinou ještě třeba provésti některé stavby. Stance
nových peněz zlatých, stříbrných, niklových a bron-
zových budou již brzy hotovy a v polovici srpna
počne razba peněz.
Nové nadělení pro poplatníky rakouské chystá
vláda dle jednoho listu vídeňského. Pomýšlí prý
na nové zvýšení daní, jehož chce však dospěti z
opatrnosti jen oklikami. Mají býti hlavně zvýšeny
sazby za dopravu osob na státních drahách a také
příjem z tabákového monopolu bude prý zvýšen.
Od 1. října bude prý se na státních drahách
daň ta platit!! Nedávno pravil v říšské radě po-
slanec P. Weber, že by pranic se nedivil, kdyby
vláda naše zavedla daň i ze zdraví lidského. Řečník
to myslil arciť ironicky, ale protože je v Rakousku
možno všecko, nemalujme čerta na stěnu!
Akademický spolek „Chod“ pořádá dnes večer
určitě o 8. hod „u Černého koně“ II. hudební sou-
kromou zábavu. Vstup volný zase jen pro zvané.
Zábava bude při stolech a jak dle předešlé souditi
lze, příjemná. Záhodno jest, by naše obecenstvo
podnik tento podporovalo návštěvou svou.
Divadelní spolek „Havliček“ v Domažlicích po-
řádal dne 31. července 1892 na oslavu úmrtí svého
patrona Karla Havlíčka Borovského slavnost, která
zajisté vydařila se dosti skvěle. O 9. hod. ranní
sešli se členové spolku ve spolkových místnostech,
odkud pak odebrali se do děkanského chrámu Páně,
kdež přítomni byli službám Božím. Odpoledne pak
konána přednáška, při kteréž pěkně a velmi obšírně
podal zajímavý životopis oslavence řiditel spolku
p. Jan Králík. Večer uspořádána přátelská zábava,
kde vše v dobrém humoru a náladě setrvalo až do
půlnoci a při závěrku zábavy té vzpomenuto bylo
ještě jednou na nezapomenutelného Havlička Bo-
rovského. Tichá slavnost tato utkví zajisté každému
účastníku v blahé paměti. Další činnosti mnoho
zdaru!
Stavba zdejši radnice-spořitelny odívá se již
pomalu ve svůj jí určený skvostný háv. Každý s
potěšením sleduje pokrok ten a není dne, kde by
každý z okolojdoucích nepozastavil se chvilku před
monumentální budovou tou a nepokochal se po-
hledem na velkolepé dílo. Nejen odborník, ale i
každý laik uznává esthetiku díla toho, jež lahodí
zraku jeho. Však celkový dojem až do včerejšího
ještě dne kalen byl onou lepenkovou krytbou,
kteráž jako v rubáš halila pomník tento. Hle, dnes!
Již září monumentální budova tato hrdě korunou
svojí, jakéž dostalo se ji p. Antonínem Lho-
tákem, pravým to vskutku virtuosem v práci své
pokrývačské. Nemíním tím žádnou korunu zlatou,
nýbrž jen kryt břidlicový, kterýž v klidném sou-
ladu v dessiny a ornamenty zručnou rukou p. Lho-
táka skupen, mile nás překvapuje. Taký soulad a
klid, jak u volbě barev i vzorků dovede pouze
ruka zručného odborníka z mrtvého jinak kamene
vylouditi! — Nemluvíme jen za sebe, mluvíme za-
jisté ze srdcí všech, kdož o stavbu tu se zajímají,
pravíme-li, že nemohla volba mistra pokrývačského
býti lepší, budeť práce jeho i potomkům našim ne-
hynoucím pomníkem zručnosti jeho. A pročež končím
řádky ty slovy, by routinovanému odborníku p.
Antonínu Lhotákovi, mistru pokrý-
vačskému ze Žižkova, všude dostalo se oné
zasloužené pochvaly a uznání za jeho nebezpečnou
a namáhavou práci tak jako se mu jí dostává ze
všech úst občanů zdejších.
Uložené peníze. U soudu v Horšovu Týně ulo-
ženo je již déle 30 let 5 zl. pro Alex. Keira z
Plzně, 4 zl. pro Dorotu Průhovu ze Staňkova, 2 zl.
pro Jana Křepela ze Lštění; dále pro pozůstalosti:
Václava Grossmanna, faráře v Semněvicích 21 zl.,
Josefa Viktory v Malém Malohově 7 zl. a Josefy
Feitlové v Bližejově 10 zl., a konečně pro dědice
Evy a Vavřince Zischkových (Čižkových? Žižko-
vých?) z Horšova Týna 21 zl. Přihlášky do roka,
šesti neděl a 3 dnů.
Ozhřívka. Mezi koňstvem dragounské posádky
v Klatovech a Dobřanech objevila se nákažlivá
nemoc koňská „ozhřívka“. Nemocí tou stížení koně
musí býti zabiti. V Klatovech zabito dosud 19 koní.
Také ve Stodě objevila se nákaza a zastřeleni 2
krásní oři, zároveň spáleno veškeré řemení, sedla i
šat vojáků, kteří na nich seděli.
Neštěstí na železničním mostě. Dne 2., 3. a
4. srpna kladla se nová konstrukce na železničním
mostě přes Klabavku za Chrástem. Most ten jest
po mostu u Červené nejvyšším železničním mostem
