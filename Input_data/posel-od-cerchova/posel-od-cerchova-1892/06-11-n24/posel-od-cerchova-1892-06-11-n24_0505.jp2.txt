Ročník XXI.
V Domažlicích, dne 11. června 1892.
Číslo 24.

POSEL OD ČERCHOVA.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
půlletně . . . . 2 „
Donáška do domu 6 kr.
ročně . . . 4 „ 80 „
ročně . . . . . 4
„
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Schůze obecního zastupitelstva
kr. města Domažlic,
ze dne 8. června 1892.
Schůzi zahájil o 2. hod. odpol. v síni kreslírny
měšťanské chlapecké školy purkmistr p. Petr Hana
u přítomnosti 34 členů zastupitelstva.
Přečtěn protokol ze dne 27. dubna 1892, jenž
po poznámce p. Jos. Radla, týkající se pense řiditele
kůru p. Ant. Topinky, byl schválen. Taktéž schválen
protokol ze dne 8. května 1892. Na to přednesl
purkmistr nutný návrh, aby za příčinou neštěstí,
které stihlo doly přibramské, pro rodiny při této
katastrofě zhynulých havířů věnováno bylo z důchodu
obecního 100 zl. a po městě aby vykonána byla
sbírka, což jednohlasně schváleno.
Výbor p. Em. Holý dotazuje se, jak daleko
dospěla pozastávka ohledně dříví, které roku 1891
firmě H. & A. Richtr bylo odprodáno; purkmistr
odpovídá, že byla firma o vyrovnání chybajícího
obnosu požádána a že slíbila, že po prozkoumání
účtu z její strany tak učiní. Jelikož ale dosud tak
se nestalo, byla tyto dny opět o vyrovnání upomí-
nána. K tomu žádá p. Josef Radl, aby zpráva ta a
celá záležitosť vůbec byla na program příští schůze
položena, což přijato.
Dále žádá tentýž, aby lesnické účty a seznamý
o prodaném dříví v roce 1890, o něž revidenti účtů
byli žádali a těchto však doposud neobdrželi, byly
i s vysvětlením, proč se tak stalo, do příští schůze
výboru obecního předloženy. Pak přikročeno k vy-
řízení denního pořádku, jak následuje.
1. Pan Matouš Vilhelm podává doklady ku své
žádosti, podané v příčině dosažení práva měšťan-
ského. — Žádosti vyhověno.
2. Místní školní rada dopisuje ohledně Antonína
a Josefa Kováříka, školu důsledně zanedbávajících,
a žádá o nutná opatření v této záležitosti. — Pro-
zatím buďtež oba žáci policejně střeženi a k navště-
vování školy donucováni. O výsledku pak zpráva
budiž podána
3. C. k. okresní hejtmanství žádá o odstranění
skladiště popele při věži hradské a zpráva k tomu
o potřebném ve věci zařízení. — Uzavřeno, aby
zatím v této záležitosti nic nového nebylo podnikáno,
jen skladiště popele od věže hradské aby bylo za
město přeloženo.
4. Hospodářsko-průmyslový spolek žádá o před-
ložení petice k c. k. ministeriu kultu a vyučování
v příčině zřízení zde školy košíkářské. — Uzavřeno,
aby žádosť s přímluvou o její vyhovění příslušným
místům předložena byla.
5. Žádost p. Ant. Krause o vydání mu smlouvy
na pozemek obecní č. kat. 2857, 2858 a 2859 u
„kozího rybníčku“ ležící, vyměněný při stavbě sil-
nice. — Žádosti vyhověno potud, aby pozemek č.
kat. 2857 a 2858 považován byl za náhradu za
pozemek ku stavbě silnice věnovaný, pozemek č.
2859 aby co příorek byl vykoupen.
6. Návrh, aby místo koryta na vodu při dol.
špitále umístěného pro docílení lepší čistoty zřízen
byl stojan. — Vodovod k tomu cíli potřebný budiž
zřízen a místo stojanu kašna postavena. Při té pří-
ležitosti povoleno k návrhu p. purkmistra, aby sta-
vení č. 11 mezi pivovarem a novou školní budovou
stojící bylo ihned zbořeno a na místě něho k vy-
mezení obecního a školního pozemku nová zeď ná-
kladem obecního pivovaru postavena.
7. Živnostensko-řemeslnická jednota žádá o po-
skytnutí cestovného pro dva delegáty ku sjezdu
řemeslnému v Mladé Boleslavě. — K návrhu měst-
ské rady povoleno k tomu cíli 20 zl. z důchodu
obecního.
8. Pan Augustin Hájek, mistr hrnčířský, žádá
o udělení mu práva měšťanského. — Žádosti vyhověno.
9. Akademický spolek „Radbuza“ zve ku při-
stoupení k spolku. — Uzavřeno, aby obec co člen
zakládající s ročním příspěvkem 5 zl. ku spolku
přistoupila.
10. Řiditelství spořitelny vyzývá k volbě 4 členů
do výboru spořitelního. — Odevzdáno při volbě 37
lístků volebních a obdrželi: pp. Dr. R. Rubeš 33
hlasů, Karel Trnka 19, Em. Holý 19, Josef Hruška
14, Josef Radl 17, Dr. Josef Schnabl 13, Jan Mi-
lota 15, Ant. Hruška 1, Ant. Hájek starší 1, prázdný 1.
Poněvadž jen tři členové dosáhli absolutní většiny
hlasů, předsevzata pro 4. člena volba nová, k níž
odevzdáno opět 34 lístků hlasovacích, a obdrželi:
pp. Josef Radl 20 hlasů, Josef Hruška 12, Dr. Josef
Schnabl 1 a Jan Milota 1. Zvoleni tedy pp.: Dr. R.
Rubeš, Karel Trnka, Em. Holý a Josef-Radl.
11. Architekt p. V. Kaura v Praze předkládá
náčrtek na opravu zevnějška kostela děkanského.
— Uzavřeno, aby na opravy ty detailní plány a
rozpočty zhotoveny a co nejdříve předloženy byly.
12. Předloha rozpočtu výloh, potřebných při
upravení cesty z týnského předměstí za domem pí.
z Hubatiusů k nemocnici. — Uzavřeno skoro jedno-
hlasně, aby cesta ta vůbec nebyla zřizována.
13. Zpráva revisorů účtů obecních o výsledku
přehlídky účtů všeobecné nemocnice za rok 1891.
— K návrhu revisorů dáno účetnímu absolutorium.
14. Předloha ostatních složených účtů, správy
obce se týkajících za rok 1891. — Poněvadž revisor
p. Jos. Radl prohlásil, že není již oprávněn, aby
účty na dále revidoval, poněvadž mandát obecního
zastupitelstva dne 29. dubna t. r. vypršel, odloženo
odevzdání účtů revisorům na dobu pozdější.
15. Dědici po Jakubovi Adamovicovi žádají o
vydání smlouvy na pozemek obecní č. kat. 3460,
zůstaviteli při stavbě silnice přikázaný. — Žádosti
vyhověno.
16. Žádosť řeznického mistra p. Matěje Váchala
o udělení mu práva měšťanského. — Žádosti nebylo
vyhověno.
17. Žádosť více občanů na dolejším předměstí o
uhrazení výloh za hudbu a střelbu o pouti Svato-
Antonínské sboru střeleckému vzešlých z důchodu
obecního. — Žádosti vyhověno s tím dodatkem, aby
sbor střelecký byl o tom zpraven, že z důchodu
obecního mimo hudbu a střelbu žádná jiná výloha
nebude hražena.
18. Obsazení místa policejního strážníka. — K
volbě odevzdáno 33 lístků hlasovacích a jelikož
nikdo nedosáhl naprosté většiny, předsevzata volba
nová, při níž zvolen p. Ant. Regal 26 hlasy.
Slovo pravdy.
Všeobecně naříká se na neutěšený stav rolnictva
a očekává se žádoucí náprava. Proto nebude od
místa, poukážeme-li i na některé „maličkosti,“ které
by se mohly lacino zlepšiti.
Kdo použil volného času k vycházkám do ně-
kterých okolních vesnic, přesvědčil se, jaký pokrok
v ohledě zdravotním učinily hnojivkové louže našich
vesnic v poslední době padesáti let. Ač prohlášena
Feuilleton.
OLGA.
Fantastická povídka. Napsal Zdenko.
Sl. Hanně Lizlerové, lit. učitelce v Nezamyslicích.
Paní Olga vběhla spěšně do malého, šerého salonku
svého manžela, jenž seděl tu u knihy a, jak se zdálo,
četl. Došla až k němu a políbivši jej spěšně, odešla
k oknu. Hleděla lhostejně do kvetoucí pod okny za-
hrady. Byla od něho odvrácena, chtějíc ukryti před
ním své rozechvění. Ale marně tiskla běloučké ručky
svoje na rozpálené od běhu tváře — on věděl, že něco
ji tísní a přistoupiv k ní zeptal se starostlivě;
„Co je ti Olgo?“
Vzal ji něžně za obě ručky a hleděl dlouho do té
svůdné, rozkoší a půvabem sálající tváře své krásné
ženy, než dostal odpověď.
„Nic — nic mně není Pavle,“ odpověděla po
chvíli vyprostivši ručky z jeho dlaní. Ale pojednou
jakoby jí líto bylo toho, že vyprostila se z jeho ob-
jetí, vrhla se na prsa jeho a vášnivě ho líbajíc šeptala:
„A přece, Pavle, něco mi jest —
A po chvíli, když téměř celého byla jej pokryla
žhavými polibky a majíc ručky spjaty na šiji jeho,
mluvila rozechvěným a sotva slyšitelným hlasem:
„Potkala jsem mladého Piusviče — — a vzkazuje
ti, abys přišel teď večer do lesa.“
Paní Olga celým půvabem svých svůdných očí
spočívala na rtech svého muže. A po chvíli, nevědouc
ani proč, líbala jej dlouho v mlčící ústa.
„Půjdeš Pavle?“ zeptala se náhle vloživši v slova
svá tu nejtklivější prosbu, jaké jen žena schopna jest,
„ty půjdeš a necháš ženu svou s tlukoucím srdcem
čekati, zda se vrátíš, anebo zda někdo jiný přijde jí
povědět, aby ještě naposled šla pohledět v sinalou
tvář svého muže? Ty nepůjdeš, viď, vždyť ještě dřív,
než na stupních oltáře podala jsem ti ruku, slíbil jsi,
že zanecháš té šílené hry.“
Paní Olga svěsila běloučké svoje ručky a čekala
na odpověď.
Zlíbal ji a řekl jí tak vlídně, tak laskavě:
„Vždyť přijdu, přijdu zas, jak vždycky jsem přišel,
proč se bojíš o mne? Dnes musím, Olgo moje —
naposled — — — Slíbil jsem, a ty víš, že slova má
jsou neodvolatelná.“
Ano, Olga to věděla a proto neodporovala, již
neprosila tím milým, vlídným hlasem — obrátila se
k oknu hledíc uslzeným zrakem na krvavé červánky
zapadajícího slunce. Zdálo se, že se hněvala na něho,
a přece nebránila se, když odcházeje ji políbil. Zatím
se setmělo. — Olga odvrátila se od okna a usedla
tam, kde prve Pavel seděl. Vzala knihu, která tu ležela,
ale opět ji odložila. Nečetla — nemohla; přemýšlela
raději. Na koho mohla mysleti ta, která celý život
svůj na nikoho jiného nemyslela než na něho? Její
plachá, uděšená duše nesla se tam k té drahé rusé
hlavě, kterou prve šíleně líbala puzena jsouc jakousi
netušenou bázní. Věděla dobře, že jest mu jen a jen
ženou a ničím více, věděla dobře, že nemá ji tak rád
jako ona jeho, a přece spjavši ručky na šiji jeho pro-
sila, by nevrhal se tak slepě v tu šílenou hru. Byl
pytlák — to trápilo Olgu, to ji bolelo až na dně čisté
její duše. Vždyť nebylo mu třeba dávati v sázku svůj
život, který aspoň jí, když ne jemu samotnému, byl tak
nevýslovně drahý. Byl bohat, — měl krásný statek, —
villu, vše, vše, nač jenom si vzpomněl, mohl ne jednou,
ale stokrát zaplatit to, po čem tak toužil, mohl pak
ve dne jít jistě, bezpečně — ale on nechtěl. Uvykl
té vášni — byl sveden, a tu již ani horoucí polibky
milující a krásné ženy nedovedly odvrátiti jej od šílené
té hry. A kdykoliv řekla mu jak bojí se o něj, vždy
ji zlíbal a řekl tak vlídně a prosebně:
„Neboj se Olgo moje —
Ó tak pěkně uměl to říci, tak pěkně, že uspokojena
nemyslela na to víc. A on šel, šel často třeba i bez
polibku jejího, neboť potom, když ji takto uspokojil,
obyčejně probudila se v ní lítosť nad tím, že prosba
její není mu ničím. Říkala vždy, když odcházeje prosil
ji o polibek: „Nedočkavý — až přijdeš“. V okamžiku
tom však vždycky pohlédla naň očima plnýma něhy
a prosby, a bylo jí ho líto. On však neprosil víc,
věděl, až přijde, že celého pokryje ho šílenými polibky.
Dnes nebránila se paní Olga, když při odchodu
něžně ji políbil — dnes jakoby si byla vzpomněla na
to „kdyby se nevrátil“.
„Můj bože, kdyby se nevrátil,“ zachvěla se paní
Olga, a podepřevši oběma ručkama hezoučkou hlavičku
svou vzpomínala na to, jak bylo by potom. Zdálo se
jí v chvíli té, že by nemohla a nedovedla bez něho žíti.
*
Byla hvězdná noc, tichá a vlahá. V korunách
stromů ani list se nehnul, jen nepokojné břízy zachvěly
se občas. V tlumu nízkých borovic na pokraji lesa
vedly přitlumený hovor dvě osoby. Pavel a Piusvič.
„Nejsme bezpečni“, pravil Piusvič zticha, „přijdou prý
dnes všichni tři do lesa“.
Pavel se zachvěl po těch slovech. Vzpomněl si
na Olgu. Ale vzmužil se přece a otázal se pevně:
„Bojíš se snad? Střel jen a nerozmýšlej se, ať
se stane cokoliv.“
S přílohou.
