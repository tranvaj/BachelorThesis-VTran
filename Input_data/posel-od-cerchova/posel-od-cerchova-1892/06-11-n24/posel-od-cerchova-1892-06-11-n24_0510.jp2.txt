znalci za nejlepší hnojivo, odtéká přece hnojivka
svobodněji a volněji než kdy jindy. Co platno ho-
spodáři kupovati neprozkoumaná umělá hnojiva za
nekřesťansky drahé ceny, neváží-li si laciné hnojivky
domácí. Ve směru tom zcela jinou zkušenosť mají
sice v některé obci, vyvážejíce ji v zimě na louky
i na pole, ale jsou to dosud případy velmi řídké.
Co se neodveze, spláchne se tam deštěm a zavádí
se na trávníky. Účinek hnojivky jest očividný a
čistota v místě vzorná, o čemž by se mnohý nevě-
řící hospodář v našem okolí přesvědčiti mohl.
Bylo by věru žádoucno, aby více péče věno-
valo se vnější úpravě obcí. Malé sice, ale krásné,
úhledné zahrádky mají při každém domku v Sasku!
Regulují jednoduše náves a vkusně dovedou ozdo-
biti domky květinami. Jsou při tom trochu úslužní,
dají si úslužnosť ale dobře zaplatiti, a proto značná
výživa plyne jim od výletníků. Mají tam ovšem
romantické „Švýcarsko Saské.“
Naše velebná Šumava přivábila by ještě více
podobných výletníků, kdyby byla čistota našich
vesnic lepší, kdyby obyvatelstvo bylo úslužnější a
nenatáhlo výletníky hned na „ponejprv“. Nemáme-li,
co se čistoty týká, býti za posledním Švábem, jest
třeba také v tom směru nápravy. Vždyť u nás mnohý
hospodář, chce-li odpočinouti, musí jíti pro stín do
hospody, poněvadž nehledí si stromoví. Je-li při sta-
vení zahrádka, bývá velmi často rejdištěm pro husy
a pro prasata. Náves bývá vzorem nepořádku.
Chlubíme se sice, že máme krásné kraje kolem
Lovosic, ale zapomínáme, že tam chtějí dělati uza-
vřené území, a málo dbáme, abychom ve směru tom
hleděli krajinu zvelebiti.
Nemají-li slova velebné naší hymny „zemský
ráj to na pohled“ býti ironií, jest třeba všude
vydatnější činnosti. Vždyť stromovím, ať již ovocným
neb divokým zlepšiti může hospodář značně své
přijmy, zvláště v nynější době nízkých cen obilních.
Ač dnes doprava po dráze velmi laciná, přece
málokterý rolník cestuje, aby nabyl jiných názorů
a lepších zkušeností; na hru v karty neb kůželky,
na posvícení vyhází se často i sta zl., ale 20 zl.
dáti na cesty, řekne — bylo by škodlivo.
Uměti hospodařiti není lehko, vždyť rolník
nejen vyrábí, ale on má býti i zkušeným obchod-
níkem, a pro toto důležité povolání nenese se dosud
vychování dorostu rolnického pravým směrem. Když
vyjde synek rolnický ze školy obecné, kterou často
velmi nedbale navštěvuje, poněvadž pásává mat-
čino stádo husí, nestará se nikdo více o něho,
půjde prý k hospodářství. Chodí potom rozhazovat
s pacholkem a děvečkou hnůj, kouří, pomalu krade
tatíkovi obilí ze sýpky, huláká celé večery, a
někdy v neděli dokonce pro osvěžení mysli baví
se jako kdysi Řekové gymnastikou — totiž hrou v
špačka, která zvláště bavila nadějné děvy a statné
junáky Dražinovské dne 27. března t. r., kteří
nedají se ani kolem jdoucími vyrušovati. Že takové
duchaplné zábavy vedou též dále a stávají se oblí-
benými i u dospělých, ukázala nedávno pověstná
šarvátka „Dražinovská“.
Vlastnosti takového falešného vychování se
také dědí!
Proto jest již skutečně na čase, aby rozumní
mužové hleděli se postarati o lepší přípravu mužské
i ženské mládeže rolnické pro život. Jest toho tím
více třeba národu českému, poněvadž nedaleká bu-
doucnosť zřetelně ukáže, jak v první řadě podlehnou
světové konkurenci všickni ti, kdož jen se nero-
zumně dřou, postrádajíce vědomostí odborných a ne-
dovedouce přispůsobiti hospodaření poměrům časovým.
Více nemluvili spolu. Každý obíral se svými
myšlénkami.
V té době otevřela se zadní vrátka villy Pavlovy.
Měsíc osvětlil stepilou, imposantní postavu ženy. Roz-
puštěné rusé vlasy splývaly po běloučkých ňadrech,
která hořečně se chvěla za každým oddechem.
Byla to paní Olga. Nevýslovná úzkosť o něj pu-
dila ji, aby ho vyhledala a řekla mu svým sladkým,
vlídným slovem, že se tolik bojí o život jeho. Věděla,
kde jest, znala ta všecka místa, kde býval, a les byl blízko.
Pojednou stanula v cestě a přitiskla obě dlaně
na oči a rozpálené tváře.
„Co řekne Pavel,“ myslela. Chtěla se vrátit, ale
nemohla. Láska byla mocnější. Šla tedy — již byla
blízko lesa. Chtěla volati — ale ne, mohla by pro-
zraditi jeho jméno. Prodírala se tiše tlumem nízkých
borovic, jen praskot suchých větví a haluzí pod nohama
jejíma se chvílí ozýval.
Stanula, slyšela blízký šepot — pak ticho zas —
šla dále — — —
— v tom se zablesklo — bylo vidět
hlaveň ručnice — rána — a Olga klesla s výkřikem
s prostřelenou hrudí —
Výkřik ji prozradil. Pavel poznal okamžitě svůj
strašný omyl. Vrhl se k její šiji a šíleně líbal jí ústa,
oči, celou ji zlíbal a ona hleděla naň tím pohledem
plným tiché a přece šílené lásky, které si tak málo
uměl vážiti. A když proud krve vyřinuvší se z úst
jejích umlčel na rtech jméno jeho, vypukl v pláč a
jako dítě plakal nad mrtvolou své mladé ženy.
V smrtelném zápasu ještě přitiskla jej k sobě a
nachýlila hlavinku svoji k prsoum jeho. Chtěla se ho
asi zeptati: „Pavle, máš mne rád?“
Piusvič němě a tupě díval se na mrtvolu Olgy.
Zprávy různé.
Jmenování. Císař pán jmenoval presidenta
krajského soudu v Plzni dvor. radu p. Jindřicha
Kutscheru vícepresidentem zemského soudu a zá-
roveň presidentem obchodního soudu v Praze.
Úmrtí. V sobotu dne 4. června o půl 6. hod.
večer zemřel zde náhlou smrtí p. Petr Kače-
rovský, měšťan, čestný místopředseda vojenských
veteránů a zřízenec spořitelny zdejší ve věku 84. roků.
Zesnulý byl posledním vojínem z města našeho, již
pod Radeckým v Italii sloužili. Pohřben byl dne 6.
června za účasti sboru veteránského s praporem a
velkého množství obecenstva na hřbitově u „Svatých“.
— V noci na pátek zemřel zde po krátké nemoci
nejstarší měšťan zdejší p. Ant. Maerz, majitel
domu, ve věku 91. roků, vysílením. Pohřben bude
v neděli dne 12. června na hřbitově u „Všech
Svatých.“ — Dne 8. června zemřela zde po delší
nemoci pí. Rosa Löwy-ová ve věku 81 roků.
Pohřbena byla na hřbitově israel. dne 10. června.
Národní Jednota Pošumavská. V první usta-
vující schůzi výborové po valné hromadě konané
zvoleni v ústředním výboru pp.: starostou JUDr.
Em. Zítek, advokát, místostarostou Em. Hulička,
odb. učitel, jednateli JUDr. P. C. Nesý, adv. konci-
pient, a Jos. V. Královec, právník, pokladníkem V.
Ruttner, úředník banky „Slavie“, účetním Rudolf
Heidrich, hospodář. úředník, knihovníkem Jos. Veselý,
učitel na Král. Vinohradech. Ostatní členové jsou pp.:
Jos. Anýž, redaktor „Nár. Listů“, JUDr. K. Černo-
horský, advokát, Fr. Exner, právník, Dr. V. Kurz,
professor, prof. Dr. T. G. Masaryk, zemský a říšský
poslanec, Fr. Pavlík, učitel, Jiří Pelnář, právník,
JUC. J. Sedlák, zemský poslanec, J. Šnejdárek,
úředník, Alois Štěpán, inženýr, a Ed. Valečka, knih-
kupec. Ústřední výbor ustavil se též ve dva hlavní
odbory: národní a hospodářský, kteréž rozšiřovati
se budou dle potřeby i nečleny ústř. výboru. Před-
sedou odboru národního je JUDr. p. P. C. Nesý, od-
boru hospodářského p. Em. Hulička. Vedle toho
zřídilo se zvláštní komité, jež bude podporou vp.
P. Kačerovi při pořádání sbírek na zřízení fary v
Sulislavi, a starati se bude všemožně, aby palčivá
ta záležitosť co nejdříve byla uskutečněna. Vedení
komitétu toho přijal člen ústř. výboru p. Fr. Pavlík.
Sjezd veškerého řemeslnictva a živnostenstva
ze zemí koruny české, který dne 6. t. m. pod
protektorátem městské rady v Ml. Boleslavi od-
býván, byl ze všech stran království Českého hojně
navštíven. Veškeré řemeslné spolky, družstva, cechy
vyslaly své delegáty, taktéž náramný počet jednot-
livců řemeslníků přišel, aby nutné schůze této se
súčastnil. Počet českých účastníků při sjezdu tom
přesahoval více než jeden tisíc řemeslníků. Schůzi
předsedal chvalně známý pan Březnovský, za místo-
předsedu byl zvolen starosta řemeslnické besedy
Ml.-Boleslavské p. Pellant a p. Knapp z Jičína.
Přítomni byli též pp. poslanci Špindler, Sill a Teklý.
Dále co zástupcové okresů a obchodní komory pp.
Dr. Slavík a purkmistr Dr. Palousek mimo jiné
hodnostáře a zástupce různých spolků a korporací.
Při proslovu předsedy p. Březnovského učinili, dříve
než veškeré jednání započalo, veškeří přítomní bez
rozdílu pozoruhodné usnesení, totiž: státi pevně
při státním právu českém. Ze řemeslnicko-
živnostenské jednoty v Domažlicích byli co dele-
gáti schůzi této přítomni: předseda jednoty p. Karel
Hájek a člen výboru p. Norbert Kresl. (Mimo jme-
novanou jednotu nevzpomněla na súčastnění se ze
všech jedenácti řemeslných společností domažlických
ani jediná!) Veškeré další jednání a usnesení, které
na velkém sjezdu tomto učiněno bylo, podáme v
příštím čísle.
H.
Snížení jízdného na dráhách pro spolky. Z
Vídně se oznamuje, že od nynějška nebudou spolky
a turisté dostávati žádného snížení jízdného na
státních drahách. Řekl to hr. Taaffe polské depu-
taci, která přišla ho žádat, aby odvolal zákaz
snížení jízdného pro sokolskou slavnosť ve Lvově.
Hr. Taaffe prohlásil, že zákaz nemůže býti vzat
zpět, protože vláda je nucena veškeré snížení na
drahách zastaviti. Když se poukazovalo na to, že
jiné spolky, na př. zpěvácký spolek při svém vý-
letu do Solnohradu snížení jízdného obdržel, odvětil
hr. Taaffe, že vláda při svém zákazu nenechávala
se říditi žádnými politickými důvody, nýbrž jen
formálními. Vláda se usnesla, že každé snížení jízd-
ného na státních drahách zakáže.
Vlastenecké povinnosti českým turistům důt-
klivě připomíná ve svém, právě vydaném čísle
„Časopis turistů“ mimo jiné následujícím upozor-
něním: „Kdykoli opouštíme jazykové území české,
nezapomínejme, že jsme předem turisty českými,
buďme tím prodchnuti, že to jest nejen naší po-
vinností, nýbrž naší ctí! Vždy a všude hlasme se
ke krajanům svým, hlasme se k nim jazykem svým
i tehdy, setkáme-li se s řemeslníkem nebo dělníkem;
— ontě také Čech! — Velmi smutných zkušeností
o mnohých „také českých“ turistech nabývají co
rok naši krajané, kteří žijí v německých našich
městech. Jsouť osobnosti i vynikající, které nejen
že v německém území českých spolků nevyhledávají,
anobrž i přímo se jim vyhýbají. V takových místech,
zvláště ve větších městech s českými menšinami,
měl by každý uvážiti, že tím naše menšiny mravně
velice podporujeme, jestliže se k nim veřejně při-
hlásíme za krajany, — že jejich poměr k Němcům
nemálo zlepšíme častými návštěvami svými, čímž
nejlépe dokážeme, že se o své menšiny bratrsky
staráme, že jich ani neopouštíme, ani v šanc nedá
váme! Jmenovitě v našich lázenských městech buďme
Čechy, a žádejme, aby nás také za Čechy re-
spektovali, jak to činí s Angličany a Rusy.“
Pro oběti příbramské katastrofy. Při schůzi
místního odboru Národ. Jedn. Pošumavské v Stráži
dne 5. června konané, uspořádána byla mezi pří-
tomnými k vyzvání p. Jana Císlera, řidícího učitele
z Mrákova, sbírka ve prospěch nebohých obětí ka-
tastrofou příbramskou postížených, jež 4 zl. 70 kr.
vynesla. Obnos ten byl p. P. Ant. Madierovi, faráři
na Březových Horách odeslán se žádostí, by jej
mezi nejchudší sirotky rozdělil. — K témuž účeli
učiněna byla v pondělí sbírka mezi několika pp. hosty
v zdejším hostinci p. Frt. Görga, jež vynesla 2 zl.
Částka ta zaslána byla redakcí naší na purkmistrovský
úřad v Příbrami.
Opět Amerika ve prospěch Ústř. Matice školské.
Minulo sotva několik dní od poslední zásylky
1500 zl., které Matice chicagská zaslala Ústřední
Matici školské na podporu českých škol a již opět
jest nám znamenati potěšitelnou zprávu, že cleve-
landský klub Americké Matice pro školy v Čechách
zaslal sbírku 490 zl. Doufáme, že tento nový příklad
vlastenecké obětavosti našich zámořských krajanů
bude i zdejším vlastencům novou pobídkou k pod-
porování ochabujících sbírek matičních!
Vyznamenání. V těchto dnech dostali někteří
dělníci chvalně známé továrny na mužské oděvy
p. Jana Doubka v Plzni (založ. r. 1860), která byla
vyznamenána na loňské jubilejní výstavě zlatou
medailií, za jich spolupůsobení při hotovení výstav-
ních předmětů spolupracovnické ceny, a sice páni:
Jan Slabý, střihač, stříbrnou a Kar. Mihulka, střihać,
bronzovou medailii, dělníci A. Maršalek, Frt. Hruška,
Jos. Dienstbier a Jos. Šleis po diplomu.
Sjezd okr. hospodářských záložen v Čechách
konal se o Božím hodě svatodušním na Žofínském
ostrově v Praze za účastenství 149 zástupců těchto
ústavů, a sice z českých i německých okresů. Jed-
náno bylo o změně některých paragrafů regulativu
okresních záložen a přijaty následující změny. Aby
se předešlo nekonečnému drobění podílů, přijat byl
po delší debatě návrh, aby § 12. nynějšího regula-
tivu změněn byl dle návrhu posl. pana Jindřicha v
ten smysl, že podíly, nedosahující částky 1 zl. mají
býti doplněny majiteli do této výše. Změna §. 13.
odst. c), jenž předpisuje okresním záložnám, že nesmí
vyšší vklady přijímati, než tvoří pětinásobná suma
kmenového jmění, vyvolala delší debatu. Konečně
usneseno, aby odstavec ten v novém regulativu byl
zcela vypuštěn, takže by okresním záložnám dovo-
leno bylo jako obecním záložnám a spořitelnám vkla-
dy přijímati bez všelikého omezení. Konečně přijata
změna §. 18., týkající se hypotečních půjček, splátek
a základu, dle něhož poskytují se půjčky, v témž
znění, jak usnesl se na něm sjezd předloňský. Před-
sednictvo sjezdu zmocňuje se, aby usnesení tato há-
jena byla v anketě, již svolá v brzku zemský výbor.
Zpráva účetní záložny domažlické za měsíc
květen 1892. Příjem: na závodní podíly zl. 160, na
reservní fond zl. 16, na vklady členů zl. 7177.49,
na vklady nečlenů zl. 6892.14, na zápůjčky zl.
17.828.30, na úroky zl. 2123.04, na soudní výlohy
zl. 18.08, různý zl. 4.90, hotovosť pokladniční koncem
předešlého měsíce zl. 21.244.06, součet zl. 55.464.01.
Vydání: ze vkladů členů zl. 14.655.19, ze vkladů
nečlenů zl. 7544.11, z úroků ze vkladů zl. 119.90,
na soudní výlohy zl. 4.49, udělené zápůjčky členům
zl. 23.301.96, různé vydání zl. 250.54, obnáší zl.
45.876.19, hotovosť pokladniční koncem měsíce května
zl. 958782, součet jak svrchu zl. 55.464.01.
Slavnosti svěcení veteránského praporu v Prenetě
v pondělí dne 6. června zúčastnil se veteránský
spolek zdejší v počtu dosti četném s hudbou stře-
leckou a praporem, veteráni volmavští a deputace
veteránského spolku z Nýřan, pak hasičské sbory
z Fichtenbachu, Volmavy s hudbou, Hiršova, Hájku,
Maxberku a Neumarku. Církevní obřad světicí vy-
konal dp. farář maxberský, před nímž v promyšlené
řeči pojednal o významu praporu vojenského, církev-
ního a spolkového. Veškeré zde přítomné spolky
srdečně byli uvítáni. Škoda jen, že pro deštivé počasí
vše v brzku se rozešlo.
Nejlepší zdravotní rada — a povinné poji-
šťování dobytka. V posledním zasedání svém ura-
dila se nejvyšší zdravotní rada na zásadách, dle
kterých vzhledem na nynější stav vědy příští pře-
hlídka dobytka a masa upravena býti má, a zvláštní
váhu položila na to, že i kdyby přehlídka masa
a dobytka sebe opatrnější byla, dokonalá a všem
zdravotním požadavkům odpovídající jakosť masa
pro potravu lidskou přece jen tehdy dosažena býti
může, když se zavede povinné pojištění veškerého
dobytka zemskými pojišťovnami. Takovéto povinné
obecné pojištování stane se pak důležitým pro-
středkem ku zvelebení potravin lidských, ku povzne-
sení zdravotnictví, ku zdokonalení chovu, k úpl-
nému vyhubení zvířecích nemocí, k zamezení moru
a tím i k oživení vydatnějšího vývozu dobytka.
Otevření místní dráhy Eisenerz-Vordernberg
pro veškerou dopravu osob a zboží. Od 15. září
1891 pro obmezenou dopravu zboží k účelům alpin-
ské montanní společnosti používaná místní dráha
Eisenerz-Vordernberg otevřena byla dne 9. června
1892 pro dopravu veřejnou. Stanice Prebichl a Vor-
dernberg-Rathhaus otevřeny budou pro dopravu
veškerou, stanice Erzberg a složiště Krumpenthal a
