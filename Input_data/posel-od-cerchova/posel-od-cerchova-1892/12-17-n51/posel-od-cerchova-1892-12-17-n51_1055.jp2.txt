Ročník XXI.
V Domažlicích, dne 17. prosince 1892.
Číslo 51.
POSEL OD ČERCHOVA.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
„
půlletně . . . . 2
Donáška do domu 6 kr.
ročně . . . 4 „ 80 „
4 „

ročně . . . .
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Dík nátlaku a hrubosti, s jakou Němci naproti
nám si vedou, vrací se do naší národní práce zas
ten oheň nadšení, který měli naši předci vlastenci
v době probuzení. Můžeme jen býti povděčni pánům
Němcům, že v překypění svých nám nepřátelských
citů mimoděk nám otevrou své černé nitro. Může
pak aspoň každý Čech snáze do něho nahlednout a
poznati jich zhoubné pro nás úmysly. A kdo tak
učiní, už vidí, že třeba se míti na pozoru; počne si
všímati útoků nepřátel a naší slabé obrany, staví
se v šik našinců-vlastenců, stává se z něho bojovník
za práva naše. Příkladem tomu jsou mnohé projevy
a činy národního nadšení i u nás, v našem okolí.
Účasť v sledování národních poměrů všeobecná.
A jako onen zápal našich křisitelů konal divy
a byl potřebným a nutným v době oné, tak neméně
potřeba nám ho i v době přítomné. Neboť v této
době naší staví se nám zjevný odpor ve snahách a
požadavcích našich, kdežto v oné době probuzení
snaha a práce vlastenců považována za marnou i
se strany dobrých Čechů, a tudíž tím více považo-
váno se strany nepřátel za zbytečno tomu ruchu od-
porovati. Dnes tomu jinak. Máme den co den příklady,
jak hledí se naše snahy, naše tužby jednak umlčovati,
jednak potlačovati. Proto nám třeba nejen onoho
nadšeni křisitelů národa našeho, ale třeba nám i
statečné neohroženosti v boji za svatá práva a po-
žadavky své.
Nejen však ve snaze upevniti a povznésti
své národní postavení setkáváme se s odporem
nepřátel, ale při hmotném zvelebování svých poměrů
stojí nám v cestě titíž naši sousedé, od dávna tak
nepřízniví. A proto i při snahách pro zvelebení
svých poměrů hospodářských máme co činiti s ná-
rodnosti. Ať domáháme se svých práv politických,
ať rovného práva (aspoň!) jazyka svého s jazykem
menšiny v této zemi, ať školství své chceme zvele-
bovati, ať průmysl, obchod atd, všude odporují nám
nepřátele naší národnosti. Proto nutno nám vždy a
všude při každé příležitosti a za všech okolností
jednati v rámci a za účelem národním —
Síliti nás může vědomí, kteréhož už ze zuři-
vosti teutonské nabýváme, že na pravé jsme cestě
ve svých snahách. Vidíme, že přes všecko svírání
naší volnosti a omezování její i přísné stíhání
národní naše česká otázka jest stále na povrchu,
stále mocnou silou svou v popředí proniká. Dnes
nedají se snahy naše umlčeti již ani hrubým násilím
ani malichernými prostředečky, neumlčí se, dokud
nebudou splněny, dokud „otázka česká“ nebude
příznivě pro nás vyřízena.
A poslední bouře ve vídeňské sněmovně, bouře,
jakou parlament ten dosud nepoznal, bohdá pro-
budila a probudi kde jakého Čecha k národnímu
vědomí a vrátí jej životu, v němž povinností jeho
působiti v prospěch svého národa. A každý, kdo se
takto probudí a protře si oči, vidí šiky naše,
jež v boj za vše to táhnou, vidí i šiky
ochranné, jež zhoubě od našich nepřátel nám hro-
zící zabraňují cestu do krajin českých, budíce v
lidu národní vědomí. Kdo by tu otálel pod
prapor takých čet se přidati a svou prací a přispě-
ním nápomocným jim býti v jich ušlechtilé snaze?
Jedná se jen o to, aby hana nepadla na toho, kdo
bude poslední. A to, doufáme, u nás se nestane.
Na důkaz toho zaznamenáváme zas nový příklad
pochopení účelu a snah Nár. Jed. Pošum., projev
naši záložny zasláním v těchto dnech příspěvku
spolku tomu. Jen vždy dále a stejně, vždy v před.
Doufáme, že brzy budeme míti přiležitost vy-
slechnouti zevrubný výklad o činnosti tohoto spolku
až na valné hromadě našeho odboru N. J. P., o
důležitosti jeho pro náš kraj proti spolku německému,
založenému nedávno v kraji plzeňském, a že pro-
mluví osoba v té věci obeznalá nejvíce —
Doufáme na jisto, že se tak stane o Vánocích.
Zprávy různé.
Sněm král. Českého. Na zakročení místodržitele
hr. Thuna bude ještě průběhem tohoto roku svolán
sněm král. Českého, aby vyřídil prozatímný rozpočet.
Jak se píše z Vídně, bude sněm svolán dne 28. t.
m. a dne 30. t. m. opět zavřen.
K obsazení děkanství v Č. Budějovicích. Odvo-
lávajíce se opětně na čísla 29., 30. a 46. svého
listu „P. od C.“, v nichž tehdáž o této velmi dů-
ležité věci bylo důkladně a objektivně pojednáno,
podotýkáme ještě, že dotyčný a samým Cisařem
Pánem nově zvolený děkan a kathedrální kanovník
vdp. Matěj Wonesch své dosavadní místo a
svou faru na Volmavě již brzy opustí a ve středu
dne 21. prosince do Budějovic se odstěhuje. O bla-
hodárném životě a ušlechtilé povaze dotčeného vdp.
děkana a kanovníka Mat. Wonesche zmínili jsme
se jen zcela věrně ve svém listu už v čísle 46.,
protož jen dodatečně pravíme, že studoval na gy-
mnasiu v Jindřichově Hradci pod slovutným ředi-
telem P. Mat. Růžičkou, bohosloví pak v bisk. kle-
rikálním semináři v Č. Budějovicích, kde byl v
r. 1871 na kněze posvěcen. Jako neomysta byl
jeden rok kaplanem v Nové Bystřici a pak půldru-
hého roku vikaristou při bisk. kathedrále v Č. Bu-
dějovicích. Napotom blahodárně sloužil jako hor-
livý kaplan na děkanství Budějovickém po celých
osm roků, začež dostal a nastoupil v r. 1883 faru
v Rudolfově, taktéž na patronátě Budějovickém. Po
dvou letech dosazen byl a přišel za faráře do Horní
Volmavy na Domažlicku, kde téměř devět celých
let velmi zdárně působil a neúnavně pracoval na
vinici Páně ve smíšené německo-české osadě, byv
vždy k oběma národnostem zcela stejné spravedliv,
staraje se a otcovsky pečuje o blaho svých milých
osadníkův, jak německých tak i českých bez všeho
rozdílu a stejnou měrou, začež se mu dostalo za-
sloužilé lásky a nelíčené úcty ode všech, již ho
dobře znali a spravedlivě posuzovali. Přejíce vdp.
děkanu a kanovníku Mat. Woneschovi k jeho vzne-
šenému důstojenství i k jeho novému a dosti
těžkému povolání „stálého a pevného zdraví“, vo-
láme mu na rozloučenou z upřímného srdce: „s Bohem
a na zdar!“ — R.
Dráha z Domažlic do Plané. Na pondělní schůzi
poslanecké sněmovny rozdána byla též zpráva žele-
zničního výboru o petici okresních a obecních za-
stupitelstev v Tachově, Přímdě, Hostouni, Ronšperku
a Domažlicích za vystavění transversálky z Domažlic
do Plané na státní útraty. Petice tato doporučuje
se výborem železničním vládě k uvážení. Tato trať
obnášela by as 76 kilometrů a vyžadovala by náklad
asi 3,700.000 zl. Interessenti doufají, že by společně
se zemským výborem přispěli ku stavbě té částkou
700.000 zlatých. Stanovisko vlády k podobným pro-
jektům, jimiž má výhradně býti poslouženo místním
účelům a potřebám, jest známo, a proto pokládá
železniční výbor tuto petici prozatím za oprávněné
upomenutí státu, aby tomuto projektu, jímž mají
důležitá místa Tachov, Planá a Domažlice býti spo-
jena, věnoval pozornost svoji.
Obecní volby v Zdanově. Dne 2. t. m. odbývaly
se nové obecní volby v obci zdanovské ve zdejším
okresu, a tu se stalo, co snad nikdo neočekával:
zvítězili totiž v obci této, kde až dosud vždy vládl
výbor německý, kandidáti čeští v II. a III.
sboru úplně, kdežto v I. sboru byla na obou
stranách rovnosť hlasů a tu rozhodl los pro jednoho
Čecha a dva Němce. Dle toho bude nyní sestávati
tamní obecní výbor ze 7 Čechů a sice: pp.: Ant.
Srnky, Karla Porazila, Ondř. Brunkbauera, Mart.
Tillera, Bartl. Tillera, Jak. Říhy, Jana Pivonky a
2 Němců pp.: Jos. Sperla a Jos. Langa. Že při
tomto seskupení bude i představenstvo české, jehož
volba již jest nařízena, nelze pochybovati. Ejhle
německosť našich obcí! Jen svorně ku předu!
Sokolský věstník. Výborová schůze „Sokola“
odbývána byla dne 9. prosince t. r. ve spolkové
místnosti za předsednictví starosty br. Max Duffka.
Před projednáním programu oznámil br. starosta,
že vyzvedl a uložil prapory spolkový a smuteční
ve spolkové místnosti br. Ant Peroutky, což schvá-
leno. Hlavním bodem programu schůze bylo pro-
jednání spolkových stanov na základě návrhu vzor-
ných stanov, od Č. O. S. vypracovaných. Stanovy
přijaty podle návrhu, ovšem po četných větších i
menších změnách, které učiněny vesměs jen ku
prospěchu jednoty, a usneseno, aby projednané tyto
stanovy předloženy byly ku schválení zvláštní za
tím účelem svolané mimořádné valné hromadě, kterou
usneseno svolati ještě v měsíci prosinci. Na to
jednáno o příští masopustní sokolské zábavě. V zá-
sadé přijato uspořádati „Šibřinky“ a usneseno po
dlouhé debatě, aby br. starosta zařídil s přibráním
vhodných členů zvláštní komité, které by se uradilo
o způsobu a rázu „Šibřinek“ a návrhy své příští
výborové schůzi předložil. Zároveň uzavřeno, aby
dekorace loňských šibřinek „Ráj“ se prodala. Třetím
článkem programu bylo jednání o činnosti oblekové
komise. Poněvadž na dotazy k Č. O. S. stran
označení solidní firmy ku zakupování látek na spol-
kový kroj pro členy nedošlo žádné odpovědi, uza-
vřeno, aby již ve výborové schůzi nejbliže přiští
rozhodnuto bylo o výši měsíčního příspěvku na
opatření kroje, aby, počínaje rokem 1893, od jed-
notlivých členů vybírán býti mohl. Za členy pro
rok 1893 byli přihlášeni a přijati za přispívající:
Antonín Šlik, telegrafní úředník, a Regal Norbert,
hostinský, za činné: František Halík, řezník, Alois
Jindřich, učitel, Matěj Hötzl, krejčí, Karel Kůstka,
sklenář, Jan Buffka, řezbář, a Petr Jirovec, sla-
dovník, br. Jan Fastr přestoupil z přispívajících
v řady členů činných. S potěšením vzata na vě-
domosť zpráva, že členstvo pilně cvičení navštěvuje,
takže se musily přikročiti ku rozdělení jeho na
dvě družstva. Na zdar!
Hospodářsko-průmyslový spolek v Domažlicích
odbýval dne 7. prosince t. r. za předsednictví p.
Dra Ant. Steidla svou výborovou schůzi, ve které
pojednáno bylo, jak následuje: 1. Protokol z pře-
dešlé výborové schůze schválen. 2. Porada o zrušení
výměnku při rolnických živnostech a zabezpečení
výměnkářům pramene jiného k živobyti. U přítom-
nosti více rolníků usneseno, aby k požádání hospo-
dářského spolku humpoleckého vysoké sněmovně
poslanců na říšské radě ve Vídni podána byla petice
tohoto obsahu: „Snahou každého pokročilého
státu jest, aby zachován byl stav rolnický, ve spo-
lečnosti lidské nejdůležitejší, ve zdravém jádře. I
ve vlastech našich přiměřená péče věnuje se stavu
tomu. Z otrocké roboty pozvedl se rolník k důstojně
samostatnosti a plodnou prací svou zvelebuje živnosť
a přispívá platně k rozkvětu vlasti i celé říše.
Avšak již od středověku provází stav rolnický po-
vinnosť, která nesrovnává se s moderními zásadami
osvíceného století devatenáctého, odporuje mravním
zásadám citu a křesťanství, otravuje život rodiny a
poškozuje živnosť rolnickou velkou měrou. Jest to
dosavadní výměnek na selských statcích. Kdybychom
otevřiti mohli knihu rodinných tajností, příšerný obraz
by se objevil a slova horkými slzami provázená
nářek vedla by na výměnek. Výměnek jest to, co
již mnohou poctivou duši rolnickou předčasně ve
hrob sklátilo. Soudní spisy obsahují nadbytek do-
kladů, že hospodář, staneli se výměnkářem, přestává
býti člověkem, jest otrokem a mučedníkem posled-
ních dnů svého života. Zlořečení a kletba rodičů
výměnkářů připravuje často hospodářství o všecko
požehnání a úpadek i bída jest mu údělem. Vý-
měnkem stává se stav lidu venkovského surovějším
a zlým příkladem kazí se výchova mládeže, a tak
přenáší se mravní zhouba výměnku od pokolení na
pokolení. Toto zlo známo jest v kruzích rolnických
i jinde a přece se trpí a podnes udržuje. Výměnkem
se cena statku snižuje, činí se pochybnou a neurči-
tou, a to jen k veliké škodě stavu rolnického.
Výměnek, který musí býti vtělen, obmezuje úvěr
hospodářům. Výměnek jest příčinou, že mnozí ho-
spodáři předčasně statek svůj dětem postupují, čímž
uvalí často na dotyčný pozemek povinnosť, kterou
nesnese. Výměnek vyměřuje a stanoví se často
Jsme na pravé cestě.
