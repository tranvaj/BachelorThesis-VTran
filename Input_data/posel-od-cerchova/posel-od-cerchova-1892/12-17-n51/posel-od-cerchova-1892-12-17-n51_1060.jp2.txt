lehkovážně, že mnohý hospodář, který po rodičích
zadlužený statek s nepřiměřeným výměnkem přijal,
sotvaže hospodařiti počal, již také dohospodařil.
Tak stává se otec i syn žebrákem a břemenem obce.
Obětí takových zvláště v krajinách chudších jest
dostatek. Výměnek na selských statcích jest skvrna
nynějšího věku nedůstojná, která nebezpečným bývá
zárodkem úpadku hmotného i mravního. I jednotlivé
banky vylíčily toto zlo výměnku a nabídly se a
částečně také již zavedly pojišťování rolnictva pro
případ stáří, aby hospodář za výměnek měl jistý
roční důchod, jistý roční příjem. Avšak banky ne-
mají u každého potřebné důvěry, banky neučinily
podnik ten z lásky k rolnictvu, ale hlavně proto,
aby si opatřily nové výnosné odvětví svých závodů;
a proto pojištění takové vždy poměrné jen drahé
jest. Co však horšího, mnoho jest těch, kteří, i kdyby
patrně vlastní prospěch svůj viděli, novým podnikům
nevěří, jich se vzdalují a jen mocí se podrobují.
Pravda ta platí též o svobodném pojišťování si vý-
měnku u bank pro případ stáří. A přece pomoc
jest tu snadná. Rolnictvo jest hlavním činitelem ve
státě a nejvydatnějším zdrojem příjmů jeho. Přísluší
tudíž státu, aby zlo dosavadního výměnku odstranil
a k zaopatření rolnictva ve stáří přispěl. Kdyby
stát zavedl nucené pojišťování rolnictva pro případ
stáři, bylo by o hospodáře postaráno. Není každému
uděleno, aby vysokého věku dosáhl a výměnku
vůbec potřeboval, a tak přispíval by vzájemně jeden
druhému. Z té příčiny také hospodářův příspěvek
na výměnek byl by zcela nepatrný. Velikosť při-
rážky, jakož i pak podíl z takového výměnku by
se stanovily velikostí statku, přímými daněmi, vý-
nosem hospodářství, dobou, jak dlouho kdo hospo-
dařil a jinak. I osměluje se u veškeré úctě pode-
psaný spolek hospodářsko-průmyslový snažně prositi:
Račiž Vysoká sněmovno poslanců na říšské radě
dosavadní výměnek na selských statcích zákonem
zrušiti a zavedením nuceného pojišťování pro případ
stáří o zaopatření rolnictva ve stáří se přičiniti.“
3 Usneseno, by valná hromada spolku odbývána
byla dne 27. prosince t. r. o 2. hodině odpolední
v hostinci p. Ant. Holuba v Domažlicích. 4. Poučné
hospodářské knihy má knihovník dle předloženého
výkazu u zdejších knihkupců pro spolek objednati.
5. Různé cenníky pro potřeby hospodářské spolku
došlé vzaty k vědomosti. 6. Návrh p. Václava
Vondrovice, rolníka z Nevolic, aby návrh na změnu
čeledního řádu do přiští valné hromady na program
položen byl. schválen. 7. Návrh p. Jana Kobesa,
rolníka z Dražinova, aby spolkem postaráno bylo,
by belgický široký hřebec v obvodu okresu domaž-
lického do privátního vydržováni se dostal aneb aby
povolení uděleno bylo, by privátník takového hřebce
si sám zakoupiti, vydržovati a používati mohl, přijat
jednohlasně. 8. Oznámení, že spolek odebírá úřední
listy vydávané c. k. okr. hejtmanstvím v Domažlicích,
vzato k vědomosti. Pro noviny spolkové mají býti
dva rámy objednány.
Vyznamenání. Na letošní krajinské hospodářsko-
průmyslové výstavě v Dobrušce přiřkl sbor soudců
k návrhu odborníků zdejšímu krejčovskému mistru
p. Josefu Kostlivému stříbrnou medaili za
vystavené různé střihy mužských oděvů. Jmenovaný
mistr krejčovský vyznamenán byl za podobné střihy
na různých výstavách již 1 zlatou, 2 stříbrnými a
2 bronzovými medailemi, jakož i několika pochval-
nými diplomy.
K následování! Zdejší záložna darovala Ná-
rodní Jednotě Pošumavské 10 zl.
Ochrance horšovotýnských výstředníků, ví-
deňský „Deutsches Volksblatt“, napadl neurvalým
způsobem velkostatkáře pana Friedländra za to, že
přispěl k vítězství české strany do tamního okresního
zastupitelstva a vyzývá zároveň Němce horšovo-
týnské k persekuci zmíněného pána. Štváčský list
tento namáhá se nadarmo. Pan Friedländer není
na Němcích závislým a proti jiným útokům dovede
se již obhájiti. Že jest na pravé cestě, o tom ne-
klamný důkaz podává právě vídeňský list, jenž
proti němu tak divoce zuří.
Není nad chytrosť! Mlynář ohůčovský u Staňkov
J. Ott pořídil si před nedávnem amerikánské stroje,
patrně za tím účelem, aby mu přibylo odběratelů,
či vlastně dodavatelů, ke kterýmžto náleží hlavně i
obyvatelstvo staňkovské. Aby snad svému závodu
ještě „více prospěl“, dal se zvoliti zmíněný mlynář
dne 8. prosince za místopředsedu buntu
Němců pro západní Čechy se známou ten-
dencí: od Čechů nic nekupovat, Čechy z práce vy-
povídat atd! Upozorňujeme na němčourské smýšlení
řečeného mlynáře veškeré občanstvo i celé okolí
staňkovské!
Statistiku skonfiskovaných statků v království
českém po bitvě na Bílé Hoře poč. od r. 1620 do
1638, podal tyto dny v „Nár. L.“ Jan Šlechta Kři-
voklátský, úřadník obce pražské. Dle zajímavé sta-
tistiky té skonfiskováno bylo v kraji plzeňském a
sice v okresích: Týn Horšův 33 osad ve výměře
29.778 jiter; Blovice 23 — 19.909, Hostouň 32
— 22.837, Klatovy 28 — 15.843, Kralovice 16 —
15.117, Manětín 49 — 42.180, Stříbro 4 — 7606;
Nepomuky 7 — 5.799, Nýrsko 1 — 204, Kdýně
19 — 13.344, Plzeň 11 — 11.552, Plánice 16 —
12.215, Přeštice 36 — 29.371, Rokycany 26 —
30.364, Ronsperk 9 — 8 521, Stodo O — 0, Domaž-
lice 3 — 2.286 a Touškov 14 osad ve výměře 12.347.
Úhrnem 327 osad a 27.9 čtv. mil plochy.
Řemeslnicko-živnostenská Jednota zdejší od-
bývala svou řádnou výborovou schůzi dne 11. t. m.
Za členy přijati byli pp.: Josef Čech, Václav Hůrka,
Jan Krištof, Petr Ludvík, Karel Masopust a Jiří Pek.
Spolkový ples odbývati se bude dne 22 ledna 1893
v spolkových místnostech. Celoroční valná hromada
odbývati se bude dne 26. t. m. o 1/22. hodině odp.
v spolkových místnostech v hostinci „u Šumavy“.
Hospodářsko-průmyslová výstava pro západní
Čechy v Domažlicích. Prozatimní výbor k uspořádání
výstavy té roku příštího podal tyto dny žádosti o
spolupůsobení a podporu sl. c. k. okr. hejtmanství
jako úřadu politickému a jako předsednictví c. k.
okr. školní rady, sl. obecnímu zastupitelstvu kr. m.
Domažlic, sl. okresnímu zastupitelstvu, sl. spořitelně
a záložně zdejší. Prozatimní výbor koná pilné pří-
pravy, aby co nejdříve ústřední sbor pro pořádání
výstavy sestaviti se mohl.
Divadelní spolek „Havlíček“ po delším odpo-
činku pořádati bude dne 26. prosince na oslavu
100leté památky narození V. K. Klicpery di-
vadelní představení, k němuž zvolil frašku „Di-
votvorný klobouk“, jejíž autorem jest ne-
smrtelný tento velikán národa českého. Fraška ta
jest jednou z nejlepších prací našeho oslavence.
Proslov slavnostní za účasti veškerého členstva na
jevišti národně dekorovaném přednese ředitel spolku.
Jest záhodno, by obecenstvo naše hojnou návštěvou
u večer ten odměnilo snahu našeho mladého diva-
delního spolku. — V týž den o 10. hod. dop. po-
řádána bude divad. spolkem přednáška o životě
oslavence v dolních místnostech p. J. Bauce, k níž,
by hojně účastníků se dostavilo, uctivě se žádá.
Dětské divadlo. Vlastenecký, dobročinný dámský
spolek „Božena Němcová“ pořádá na prostřední
svátek dne 26. prosince t. r. dětské divadelní před-
stavení v sále „u Černého koně“. Za tím účelem
vzdal se odbor divadelní Měšťanské besedy svého
úmyslu pořádati večer Klicperův. Dávati se bude
„Krasata neb královna vil lesů Vodo-
lenských“ od Hraše. Hra tato dobyla si ve
všech čelnějších městech českých, všude kde byla
dávána, velikého úspěchu a lze se nadíti, že i u
nás, an představení podobné dosud zde pořádáno
nebylo, dodělá se skvělých výsledků. S malými di-
vadelními ochotníky se uvolily zvláštní ochotou účin-
kovati osvědčené síly divadelní.
Změna držebnosti. Pan Fr. Felix, sládek v
Koutě, převzal od p. Ad. Petermichla sládka z Ma-
lonic, hostinec „U věnce“ v Klatovech, za 3000 zl.
K nové měně. Z Vídně oznamuje se, že vláda
podá v nejbližších dnech v říšské radě předlohu,
kterou se stanoví, že do konce července r. 1893
mají býti vzaty všecky stříbrné čtvrtzlatníky a dvou-
zlatníky z oběhu. Cena všech mincí těchto obnáší
11 milionů.
Z městského průmyslového musea pro západní
čásť král. Českého v Plzni. Museum průmyslové
uspořádá dne 26. prosince 1892 (v pondělí) v Plzni
veřejnou přednášku, v níž ředitel c. k. všeobecné
řemeslnické školy na Kladně, pan František Rössler
pojedná „O významu i způsobu vyučování ručním
pracím na školách chlapeckých“. Přednáška tato
jest tim pro obecenstvo naše zajímavější, čím více
se právě v této době jedná o to, aby ruční práce
také na školách Plzeňských postupně byly zavedeny.
Vedle toho osoba pana přednášejícího, na slovo
vzatého ve věci té odborníka, jest zárukou, že otázka,
o níž jde, se vší důkladností theoretika i praktika
bude projednána. Tím také při časovosti své, před-
náška tato bude pro obecenstvo a hlavně interes-
senty velmi poučnou i zajímavou. Podrobnosti před-
nášky oznámeny budou v čas nárožními plakáty,
jakož i opětně na tomto místě. Podotknouti sluší
ještě, že přednáška páně Rösslerova provázena bude
výstavou vzorných předmětů, které za účelem sna-
dnějšího pochopení výkladu pan přednášející při
příležitosti této v Plzni vystaví.
K vánočnímu nakupování. Sváteční dny, o
nichž každý chystá dárek pro své milé, se blíží a
nutkají nás upozorniti naše kupující občanstvo na
české naše obchodníky. Kupujte jedině a
pouze tam, kde české slovo vás vítá a
podporujte ty obchodníky a živnostníky, kteří z české
matky zrozeni jsouce, české cíle podporují za heslem
„Svůj k svému!“. Co utržiti dáte obchodníkům českým,
zůstane v rukou českých, národních a vrátí se opět
do rukou národa. Tak zachováte národní majetek
sami sobě a svým potomkům. Protož vždy a všude:
„Svoji k svému!“
Zabalování a adresování zásylek poštovních v
době vánoční, kdy je velký nával na poštách, budiž
přesné a trvanlivé, aby adresy se neodlepovaly a
neztratily, jinak nedojde zásylka správně na místo.
Obal buď vždy pevný, dobrý a přiměřený; slabé
krabice a obaly se neodporučují. Na zvěř budiž
prostě tabulka ze dřeva šňůrou neb motouzem při-
vázána. Odporučuje se dopoledne neb v prvních
hodinách odpoledních podávati zásylky, ne když
je 6 hodin za 3 minuty!
Hospodyňkám vždy jen nejlepší. Vzhledem k
blížícím se vánocim tázati se bude mnohý manžel,
jaký by as své věrné družce, která v kruhu do-
mácím tak čile vládne, slavnosti té důstojný dárek
věnovati měl. Jí patří dárek nejlepší a nejužiteč-
nější, a tím jest bez odporu šicí stroj. Kdo pozo-
roval, jak čilé musí býti ruce hospodyňky, mají-li
ušiti vše, co domácnosť, staří i mladí a v trhání
neunavní malí světoobčánkové spotřebují, ten po-
chopí zajisté, že dárek, jakým jest šicí stroj, tento
pilný a neúnavný pomocník, jest pravým dobro-
diním. Jím uspoří se nekonečně mnoho času, jest
praktický i krásný a tvoři také pěknou okrasu
v příbytku. Potud shodovati se budou zajisté všechna
mínění. Jiná otázka však jest: jaký stroj máme
voliti? Rozumí se samo sebou, že nejlepší. Nejstarší
a největší továrna na šicí stroje v světě patří Sin-
gerovi. Výrobky jeho těší se ve všech dílech světa
pověsti, jakou si jen nejosvědčenější a nejlepší vý-
robek získati může. Volme tudíž na všech výstavách
vyznamenaný původní Singerův šicí stroj,
který jedině v závodech p. G. Neidlingera, v Plzni
v divadelní ulici číslo 1. nalezneme. On honosí se
všemi vlastnostmi, jaké skutečně dobrý šicí stroj
míti má a kromě toho se méně majetným koupě
kulantním způsobem usnadní a vyučování zdarma
udílí. —
Staňkovy pozor! Dne 8. prosince 1892 konala
se ustavující valná hromada spolku „Der Bund der
Deutschen für Westböhmen“ ve Staňkovech za pří-
tomnosti 30 členů. Za předsedu zvolen p. Ond.
Ziegler, za jeho náměstka p. Jan Ott, mlynář
v Ohůčově. Pan Meyroser, c. k. poštmistr, ne-
přijal nabízené mu předsednictví. Snad poznal, že
se zásady tohoto buntu příčí zdravému rozumu.
Potvrzené volby V základě § 119. živn. řádu
potvrzeny byly následující volby: 1. Pana Jos. Rojta,
řezníka v Nové Kdýni, za starostu živnostenského
spolku řezníků v Nové Kdýni. 2 Pana Karla Schleise,
pekaře v Nové Kdýni, za starostu společenstva pe-
kařů a mlynářů v Nové Kdýni. 3. Pana Václava
Hůrky za starostu společenstva hostinských a vý-
čepníků v Nové Kdýni.
Přeložení kanceláří c. k. dopravního ředitelství
železničního v Plzni na Říšské předměstí. C. k. do-
pravní ředitelství železniční v Plzni přesídlí se v nej-
bližších dnech z Pražského předměstí na Říšské
předměstí a sice do domů čís. 11 v Husově ulici
a čís. 3 v Škodově ulici, kde se bude od 16. pros.
t. r. úřadovati.
Hospodářsko-průmyslový spolek v Domažlicích
bude v úterý dne 27. prosince 1892 o 2. hodině
odpol. v hostinci p. Antonína Holuba v Domažlicích
odbývati svou výroční schůzi.
Stavbu nové místní dráhy v Čechách povolilo
ministerstvo obchodu na základě příznivých pře-
hlídek trati směrem z Německého Brodu do Hum-
polce, ježto předložené celkové projekty spůsobi-
lostí svojí vyhovovaly. Následkem tohoto příznivého
vyřízení pracuje se již nyní na plánech podrobných,
a také budou zahájeny co nejdříve již i přípravné
práce k stavbě této dráhy, jež zvláště tamnímu
soukenickému průmyslu valně poslouží.
Zamýšlené utvoření kartelu na zápalky přece
jen se neuskutečnilo přes veškeré snahy některých
interessentů, následkem čehož klesne cena zápalek
ještě více.
Nové okresní hejtmanství zařízeno bude v Ro-
kycanech, kteréž město přiděleno jest posud v těchto
ohledech k Plzni.
Co dáte dítkám pod stromek vánoční? Nej-
lepším dárkem, jaký každý dítku může poskytnouti,
je dobrá česká kniha, kteráž mladou mysl těší, po-
baví, zušlechtí, v ní símě dobra ukládá ku pro-
spěchu i u věku dospělejším. Za pěkné dárky pro
rozmanitý věk mládeže doporučujeme zvláště sličně
upravená díla, vydaná nakladatelstvím Jos. R. Vi-
límka v Praze. Pro ty nejmenší uvádíme jen vý-
borné obrázkové pohádkové knihy od Krásnohorské,
pěkné povídky od Košína z Radostova, ročníky známé-
ho „Malého Čtenáře“, něžné Pohádky od Jesenské;
mládeži středního věku slavnou illustr. povídku Bur-
nettové „Malého lorda“, illustr. román Verneův „Dva
roky prázdnin“, krásnou knížku Sokolové „Pouť
mladých Čechů výstavou“, obrázkovou knížku „Vá-
noce“. Pro věk dospělejší doporučujeme skvostně
illustrované romány, jako „Dědictví strýce Koba“,
„Okeánem na kře ledové“ (od Vernea), „Román
mladého hocha“, „Syna lovce medvěďů“ a mnohé
jiné. Také na mládež hudbymilovnou není zapome-
nuto, i doporoučíme výborného „Mladého Houslistu“.
Nač zvláště však upozorňujeme, je „Vilímkův Ka-
lendář Malého Ctenáře“, kterýž vedle všech ostatních
dárečků nikde pod stromkem vánočním by neměl
chyběti. — K lepšímu výběru a seznání publikací
nechť každý dopíše o seznam Vilímkovu naklada-
telství; závod zajisté ochotně vyhoví.
Prodavači duší. Nic není větší potupou lidstva
než otroctví. A to bují přes všechny překážky dále
a to v míře neobyčejné. Před několika měsíci právě
byla uzavřena smlouva na dodání jednoho mi-
lionu otroků do Brasilie! Každý z čtenářů
lekne se jistě této sumy, ale údiv ten musí býti
ještě větší, uváží-li se, že otroci ti mají býti u nás
v Evropě lapeni a do Brasilie zavezeni. Dne
2. srpna t. r. uzavřela vláda Brasilská smlouvu s
pěknou společností: „Campania Metropolitana“, dle
níž se zavazuje společnosť ta dodati 1 milion lidí
do Brasilie během 10 let. Hlavní podmínky té ha-
nebné smlouvy jsou následující: Společnost Comp.
Metropolitana zavazuje se od 1. ledna 1893 počí-
naje dodati během 10 let 1 milion lidí do Brasilie;
roční přívoz otroků nesmí přesahovati jedenkrát sto
tisíc a méně než padesát tisíc. Z dovezených osob
musí býti nejméně 90 rolníků a 10% řemeslníků.
Z jedné národnosti nesmí býti ročně více než 60%.
Jednotlivé osoby nesmí býti dopravovány, nýbrž
hned celé rodiny. K obchodu otroky přimělo vládu
brasilskou to, že následkem donuceného zrušení
otroctví byli plantážníci kávy bez pracovních sil,
dále pak, že veliké množství přistěhovalců následkem
nesnesitelných poměrů pracovních a drahotních houfně
