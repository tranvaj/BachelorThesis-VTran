ve čtvrtek dne 18. srpna slavnou mší svatou v dě-
kanském chrámu Páně za účasti zdejší dragounské
posádky, uniformovaných sborů a veškerých státních
i civilních hodnostářů.
Duchovenské. Dp. P. Josef Konáš, rodák
z Mimova, jmenován jest kaplanem v Požárnici
v Krajině.
osobní. Zdejší rodák p. MUDr. Jos. Karban
jmenován byl obvodním lékařem ve Volyni. —
Zdejší rodák p. Jan Adamovič, kníž. Schönburg-
Waldenštejnský lesní v Hermsburgu, stal se lesním
a správcem honby v Rjece (Fiume).
Veřejnou schůzi lidu pořádá dne 28. t. m.
politický spolek v hostinci „u Šumavy“. Na pro-
gramu jest rozhovor o politických poměrech, který
zahájí p. JUDr Václav Škarda z Prahy, a rozhovor
o nastávajících volbách obecních. Obě čísla programu
jsou velmi poutava, i očekává se velké účastenství
obecenstva na této schůzi.
Křiklavý poměr! Z 589 učitelek, které působí
nyní na obecných školách, jest jich v I. platební
třídě 344, v II. třídě 200, v III. třídě jen 45 a
v IV. tř. platební není žádná učitelka
v království českém. Ku porovnání uvádíme,
že učitelů obecných škol je v I. třídě platební 961,
v II. tř. 902, v III. tř. však 2731, ano v IV. tř.
dokonce 2997 učitelů z pravidla ženatých. Kdežto
velká většina (75 pct.) ženatých učitelů jest tedy
v nejnižších platebních třídách III. a IV., jsou téměř
všechny svobodné učitelky (92 pct.) v I. a II. třídě,
tedy ve třídách nejvyšších!!
Změna v obchodním rejstřiku. U cís. král. kraj-
ského soudu co obchodního senátu v Plzni byla dne
29. července 1892 do obchodního rejstříku firem kupců
jednotlivců zanešena firma: „Bohumil Felix“, pivo-
varnictví v Chudenicích. Majitelem firmy jest sládek
pan Bohumil Felix v Chudenicích.
Akademický spolek „Chod“ pořádal minulou
sobotu dne 13. t. m. divadelní představení spojené
s taneční zábavou. Dávána zdařilá veselohra L.
Stroupežnického „Pan Měsíček, obchodník“,
která obecenstvo velmi četně shromážděné mile po-
bavila. Díky pečlivé režii operního pěvce p. Alfréda
Schnabla, jehož řízením sehrán kus živě a s úplným
úspěchem. Všichni účinkující, jak dámy tak i páni,
vedli si pěkně, souhra byla velmi dobrá; zvláště
pobavili obecenstvo zdařilé výkony p. Maxe Duffka
ml. (v titulní úloze), p. O. Schnabla (Pikolini) a sl.
A. Teringrovy (uhlířka Bibiana). — Taneční zábava
byla animovaná, málokdy viděli jsme prostranný sál
„u Černého koně“ oživený tolika mladistvými dá-
mami a bujarými tanečníky jako tentokráte. Přejeme
činným akademikům našim i k příštím zábavám
mnoho zdaru.
Vyznamenání plzeňského piva. Měšťanský pi-
vovar plzeňský vystavil v Ševeninkách, lázeň. městě
přímoř., svůj výrobek, za kterýž se mu dostalo nej-
vyššího vyznamenání: „čestného diplomu“.
Pouť u sv. Vavřince na „Veselé hoře“ vyda-
řila se v neděli dne 15. srpna za krásného parného
dne velmi dobře. Od časného rána počínaje vlekly
se po všech stezkách z vesnic i z města po celý
den zástupy lidu na horu a dolů. V starobylém
kostelíčku sv. Vavřince sloužena byla slavná mše
svatá, venku pak pod lipami zbožný lid vyslechl
kázání. Poutní místo, z něhož překrásná vyhlídka
se skýtá, bylo takřka přeplněno lidem, prodávači
věcí všeho druhu, krámy pokrytými plachtami, z
nichž mezi zbožím kramářským všeho druhu nejčet-
něji zastoupeny byly krámy pernikářské a cukrářské,
nečítaje v to ony stolečky, putny, koše atd. s ovocem,
naloženými okurkami, uzenkami, pečivem atd. Horko
bylo nesmírné a náš mok z obecního pivovaru konal
pravé dobrodiní. Život jako každoročně byl zde
pestrý a celá hora podobala se úlu včel, jehož šum
do údolí se rozléhal. Teprve k večeru utichl hluk
a veselý život rozproudil se pak ve vsích kol úpatí
Veselé hory, v nichž slavena pouť, na níž tak každý
rád se vždy těší.
Výlet na Špičák. Výlet klatovského místního
odboru Národní Jednoty Pošumavské „na Špičák“
odbývá se zítra v neděli dne 21. srpna 1892. Hudba
klatovských veteránů.
Porotní ličení počnou v pondělí dne 22. srpna
o 8. hod. ranní. Na repertoiru je 5 případů, z nichž
každý vyžadovati bude 1 den. Jsou to: Dne 22.
srpna Hrabětová Barbora pro vraždu dítěte; předseda
soudu r. z. s. p. Picka, obhájce p. dr. Fomann.
Dne 23. srpna Špachta Vojtěch, pro vraždu; před-
seda soudu r. z. s. p. Kreuter, obhájce p. dr. Peták.
Dne 24. srpna Sopr Vojtěch, násilí; předseda soudu
r. z. s. p. Kern, obhájce p. dr. Vilém Schmid. Dne
25. srpna Böhmová Anna, pro vraždu dítěte; předs.
soudu r. z. s. p. Petula, obhájce p. dr. Peták. Dne
26. srpna Kasal Václav, padělání peněz; předseda
soudu r. z. s. p. Sedlecký, obhájce p. dr. Dušner.
Nový úřad telegrafní zřízen bude v Chudenicích.
Tyče telegrafní vztýčeny budou podél okresní silnice
vedoucí z Klatov do Chudenic. Práce zařizovací
započaty již ve dnech minulých.
Povolení ke kutáni. C. k. revírní horní úřad ve
Stříbře udělil p. Václavu Ikavcovi, c. a k. důchod-
nímu ve výslužbě v Klatovech, povolení v obvodu
soudních okresů klatovského a přeštického kutati.
Podobné povolení uděleno týmž úřadem Reichenseš-
skému a Frischglückskému hornickému sdružení pro
dobývání olova v obvodu celého, okresu c. k. revír-
ního úřadu horního ve Stříbře, vyjma chráněné po-
zemky lázně Konstantinovy u Neudorfu, a s tím pod-
míněním, že doly 1000 m. od hranic říšských vzdá-
leny zůstanou, do dne 14. července 1893 kutati.
Obvod kutací zasahuje politické okresy: Horšův Týn,
Střibro, Tachov a Domažlice, pak soudní a berní
okresy: Klatovy, Nýrsko, Plané, Přeštice a Bezdru-
žice s omezením výše zmíněným.
Tuláci a simulanti. Úřední věstník upozorňuje
obecní úřady a správy nemocnic na následovní tu-
láky, aby co známí simulanti bez lékařského uznání
do nemocnic k ošetřování přijati nebyli, dále aby jim
podpora na cestu poskytnuta nebyla, nýbrž, aby se
po případě zadržely a úřadu bezpečnosti odevzdali.
Jsou to: 1. Jiří Pumberger, nar. r. 1858, řezník z
Neuhofenu (pol. okres Ried). 2. Jakub Bogner z
Kaibingu (okres Hartbergský). 3. David Wieser z Do-
navic (okres Ljubno). 4. Antonín Brož, 27 roků
starý řeznický pomocník z Bystré (okres Semilský).
Slintavka a kulhavka. V době poslední počíná
se opět vyskytovati v různých okresích slintavka a
kulhavka dobytka hovězího. Okresní hejtmanství vy-
zývá co nejdůrazněji pp. starosty obcí, aby vždy a
všude, zvlášť při vydávání průvodních listů, s ve-
škerou pečlivostí zdravotní stav dobytka pozorovali,
při vyskytnutí se podezřelých onemocnění ihned ná-
ležitá opatření uzavírací nařídili a případ takový bez
odkladu oznámili. Povinnost oznámení tohoto budiž
se strany obecního úřadu též všem majitelům dobytka
opětně na paměť uvedena, ježto proti každému, kdo
by buď nákazu jmenovanou zatajil aneb i jen opo-
zděně ohlásil, se vší přísností stávajících trestních na-
řízení zakročeno bude.
Pravé africké vedro rozhostilo se v krajině
naší tento týden, takže teploměr na sluneční straně
dostoupil až 45 R., v stínu 36°R. Takové „psí dny“
nepamatujeme již dlouho, posledně byly v roce
1857. Sklízeň obilí jest výtečná a jak znalci tvrdí,
jest úroda a jakosť obilí v Čechách nejlepší v celém
Rakousku. Stěžuje se velice, že následkem vedra
opadává houfně polozralé ovoce a zejména švestky,
jichž není letos nikde nadbytek, budou následkem
toho dražší.
K vývozu do Švýcar. Ministerstvo obchodu ozná-
milo obchodním a živnostenským komorám, že ná-
sledkem nové obchodní smlouvy Švýcarska s Italií,
dnem 19. července t. r. v platnosť vešlé, zrušeno bylo
nařízení, dle něhož k zásylkám vajec, jižního ovoce
a žíní čištěných, předených a upravených, do Švýcar,
měly-li býti vycleny dle konvenčního tarifu, bylo
nutno podávati vysvědčení (certifikát) o původu.
Zvláštní nápad. Brněnská městská rada usnesla
se a získala již také k cíli tomu povolení místodrži-
telské, že uniformuje své úředníky.
Proti cikánům. Aby se potulování cikánů po
zemích našich a veškerému zlu s tím spojenému
zabránilo, dohodla se naše vláda s vládou uherskou,
že tato vláda nebude uherským cikánům vystavovati
žádných pasů a že naše vláda každého cikána bez
pasu může hned na hranici zastaviti a poslati, odkud
přišel.
Kterak pojmenovati novou drobnou minci?
Zákony valutové jsou vydány, brzo počnou se pro-
váděti i dostaneme nové peníze. V časopisech činěny
byly návrhy, kterak drobné peníze nové zvány býti
mají. Připomínáme, že je třeba, aby drobný peníz,
s nímž v obecním životě napořád jest co činiti, měl
jméno původu českého. Ve století patnáctém a
šestnáctém byla v našem království i markrabství
mince zvaná babka, která žije dosud u lidu v různých
příslovích. O bohatém sousedu se říká, že „má
babky“, bezcenná věc u lidu českého „nestojí ani
za babku“ — slovem: babka je pořáď u nás po-
pulární. Pojmenování halíř či haléř je původu cizího,
nezní pěkně, a také jiná jména, jako vindra, grešle.
krejcar atd. nejsou vhodna. Navrhujeme, aby stará
česká babka přišla opět ke cti — jmenujme nový
drobný peníz babka.
Nehoda na dráze. Z ředitelstva české západní
dráhy se oznamuje: Vagon zásylek osobního vlaku
č. 7., který dne 15. srpna t. r. z Prahy do bavor-
ského Brodu jel, musel býti na zbírovské stanici
odepnut a vyřaděn, poněvadž v něm z příčiny dosud
nezjištěné oheň vypukl. Vlak opozdil se následkem
toho o 18 minut, dostihl však nicméně všechno spo-
jení v Plzni a dojel také do poslední stanice v ba-
vorském Brodě. Jiná nehoda se nestala.
Následkem nedbalosti přišla o ruku. Na za-
čátku března t. r. kousnuta byla kravou do pravé ruky
občanka M. Šedlbauerová z Nevolic. Nevšímla si však
toho a neobvázavši ránu vykonávala dále veškeré
práce v hospodářství. Po nějakém čase počala jí však
ruka otékati, což vléklo se tak dlouho, že minulé
dny dodána byla teprve do všeobecné nemocnice
zdejší. Zčernalá ruka její podobala se beztvarné
hmotě a nebylo již jiné pomoci než tuto v lokti
uříznouti, což vykonáno bylo ve čtvrtek dne 18. srpna.
Umělá hnojiva. Opětně vrátila se doba, kde
agenti různých továren — ano až i z Vídně (!) —
obcházejí hospodáře naše, aby jim zaprodali k pod-
zimní setbě nějaký ten pytel prášku. Novodobý ho-
spodář musí používati hnojiva umělá, chce-li pole svá
a práci svoji náležitě využitkovati, avšak jest mu v
první řadě hleděti k tomu, aby zboží, které koupil,
bylo dobré, úplně spolehlivé a odpovídalo nynější
ceně. Cena čistých superfosfátů jest dnes 32—34 kr.
za 1% rozpust. kyseliny fosforečné. Žádej každý,
aby obchodník do lístku dodacího aneb do účtu
napsal vlastnoručně, že hnojivo obsahuje tolik %, za
mnoho-li platiti musíš. Neboť se stává, že hnojivo se
prodává bez záruky a rolník odbírající menší množ-
ství nemůže si je dáti lučebně zkoušeti, takže sku-
tečně neví, co kupuje; avšak má vždycky agenta za
rukou, dá-li si zaručované množství stvrditi na účtu,
neboť tím nucen jest tento dodati zboží odpovědné
ceny a jakosti, poněvadž může se státi, že rolník by
si dal hnojivo přece zkoušeti a tu ovšem obchodník
nahraditi by musil veškeré ztráty. Proto nechť hospo-
dáři v zakupování hnojiv jsou velice opatrni a ku-
pují jenom od obchodníků svou znalostí a
solidností známých, neopomíjejíce při tom si
společně z jedné obce hnojiva dáti lučebně vyzkou-
šeti. Zkoušky provádí se v kanceláři Zemědělské
rady pro království české v Praze, Václavské nám.
čís. 779-II., a Jos. Kruis, přísežný lučebník v Praze,
Jindřišská ulice č. 7. n.
Zaplašení zloději. V úterý o 1. hodině v noci
vloupali se dosud neznámí tři muži na sýpku grun-
tovníka Jakuba Královce v Zahořanech, kdež ukradli
pět peřin v ceně as 70 zl. Při odnášení svého lupu
byli však zpozorováni a na pokřik seběhnuvším se
lidem pronásledováni. Zloději, vidouce se v úzkých,
zahodili peřiny a vzali do zaječích.
Listárna.
Pan Ant. Stejspal New-York. Peníze v pořádku došly.
Předplaceno na celý rok. Srdečný pozdrav. — Do Stražova.
Přišlo pozdě, až příště. — Anonymu. „O našich dámách“ ne-
uveřejníme. — Pan Ch. M. Baltimore. „The Baltimore News“
obdrželi. Račte nám laskavě zaslati překlad z angličiny zmí-
něného článku. Domažlický pozdrav!
(Zasláno.)
Akademický spolek „Chod“ konaje milou povinnosť vzdává
tímto srdečné díky spanilomyslným damám: sl. M. Kovářové,
sl. R. Palečkové, sl. M. Procházkové, sl. A. Teringerové za laska vé
spoluúčinkování, panu Alfredu Schnablovi, členu opery v Curychu,
za pečlivé vedení režie při posledním divadelním představení dne
13. srpna pořádaném, dále děkuje všem příznivcům, kteří laskavě
requisity zapůjčili, jakož i všemu P. T. obecenstvu, které návštěvou
svou o velmi zdárný výsledek zábavy této se přičinilo.
Max Duffek, t. č. jednatel.
Poněvadž se vyskytli na poslední zábavě, určené pro zvané,
lidé, kteří ani zváni nebyli ani pozvánky nereklamovali, pokládá
spolek „Chod“ za svou povinnosť upozorniti, že by při druhé
zábavě podobní „samozvaní“ hosté beze všeho vyvedeni býti
museli. Rovněž žádá spolek ono obecenstvo, které si koupí lístek
v předprodeji a pak do zábavy jíti nemůže, aby buď lístky vrátilo,
nebo je předalo osobám zvaným, ne ale tomu, o kom se může
předpokládat, že zván býti nemůže.
Výbor.
Hedbávné látky pro nevěsty černé, hílé, barevné atd
od 45 kr. do zl. 15.65 — hladké a damasty atd. (asi 300 rozl.
druhů a jakkosti) zasýlá v balech i kusech vyplacené a beze cla
továrna na hedháví G. Henneberg (c. a k. dvorní dodav.) Zürich.
Vzorky se zasýlají. Dvojnásobné poštovné do Švýcarska..
Týdenní trh v Domažlicích dne 18. srpna 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
36
93
45
29
—
—
—
—
Prodáno za cenu dle
I. tř.
II. tř.  III. tř.
zl. kr.
zl. kr. zl. kr.
6
55
6
38
6 25
4
78
4
95
4
60
5
4
4
70
3
3
20
3
—
—
—
—
—
—
—
80
—
1
—
85
—1 35
10
—
—
2
—
—
—
1
10
VŠEM,
s nimiž při odjezdu našem z Domažlic do
Plzně rozloučiti jsme se nemohli, dáváme tímto
srdečné „S Bohem!“
Ida a Jakob Steiner.
Mravného hocha
z řádné rodiny přijme do obchodu se smíšeným
zbožím co učně V. Váchal v Nové Kdyni.
BYT-
o dvou pokojích, kuchyni, alkovny (celý hořejšek)
jest k pronajmutí od 1. listopadu v domě č. 151
„na Nové cestě“. Bližší podá majitel Jan Vondraš.
Silný zánovní
železný vůz
na pár koní prodá za levnou cenu
Bernard Polák
v Trhanově.
70
Byt k zadání.
V domě č. 17 na hořejším předměstí v prvním
poschodí pronajme se byt pozůstávající ze dvou
velkých a jednoho malého pokoje, kuchyně, špi-
žírny, půdy, dřevárny a prádelny.
