Ročník XXI.
V Domažlicích, dne 20. srpna 1892.
Číslo 34.

POSEL OD ČERCHOVA.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40
„
půlletně . . . . 2 „
Donáška do domu 6 kr.
„
80
ročně . . . 4 „
. . 4 „
ročně . . .
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Čechové!
Dvanácté léto ubíhá ode chvíle, kdy všechen
národ náš nadšeným souhlasem uvítal zřízení Ústřední
Matice školské jakožto obranné bašty naší národnosti
a posvátného jazyka Svatováclavského.
Byloť každému srdci českému ulehčeno vědomím,
že nalezena vydatná zbraň ke vnucené obraně nej-
dražšího statku národního.
Co od té doby Ústřední Matice školská vykonala,
dochází uznání. Žřídila dvě vyšší gymnasia, z nichž
uherskohradišťské přešlo do správy státní; 44 školy
obecné, z nichž 15 stalo se veřejnými; 40 opatroven
a škol mateřských, z nichž 7 přešlo do správy kor-
porací jiných; tři školy veřejné zřízeny byly činností
Matice bez předchozích soukromých škol; a poněvadž
ve třech městech, kde jsou již veřejné školy české,
vydržuje Matice též vlastní školy soukromé pro ne-
přiškolené žáky z okolí, vede Matice náklad v dva-
náctém roce trvání svého: na 1 gymnasium o 10
odděleních, na 32 školy obecné o 76 třídách a na
32 opatrovny. Zřizují se pak a ještě letos otevrou
čtyři školy nové a to v Liběchově, Trnovanech,
v Schützendorfě u Něm. Brodu a v Hostomicích
u Bíliny, kdež potřeba těchto škol stala se nutností
velice naléhavou. Mimo to jedná se ještě o zřízení
škol na dvou místech.
Zřizování a vydržování škol matičných jest ná-
rodní a kulturní potřebou, i trváme při tomto díle
tím nutněji, čím horlivěji odpůrci národnosti české
a přirozeného vyučování šíří školy německé pro
českou mládež, čím nepříznivěji i jiné poměry ve-
řejné pro národ náš se vyvíjejí. Na svém trvejme
a své hajme usilovně, neunavně!
Tato nezbytná obrana vymáhá opět a opět obětí.
I volá výbor Ústřední Matice školské po osmé v období
Svatováclavském k Vám, drazí krajané, o pomoc!
Bez součinnosti a obětivé snahy celého národa ne-
mohlo by se dařiti dílu našemu, a protož, kdo hlásíš
se k české krvi, kdo chováš cit a lásku k drahé
otčině, pomáhej chutě, obětuj v období Svatováclav-
ském těm tisícům našich sourodáků na rozhraní ná-
rodním, kteří rámě vztahují a o pomoc volají, aby
nehynuli hladem duchovním!
Pod korouhví svatého Václava seřaděni čiňme
každý povinnosť svou k národu!
V PRAZE, 12. srpna 1892.
Výbor Ústřední Matice školské.
Sjezd okresní hasičské jednoty
z Domažlicka
v Nové Kdyni dne 15. srpna 1892.
Přiznáváme již předem, že desátý tento sjezd jednot
hasičských z Domažlicka zamlouvá se nám nad všechny
ostatní sjezdy doposud odbývané. Příčina jest ta, že
zbavil se konečně své přítěže, kterou byly mu vůkolní
německé jednoty hasičské a že z utrakvistického a pro
náš národní život naprosto bezvýznamného spolku stal
se spolek, o kterém doufáme, že v ohledu národním
nezůstane nikterak pozadu za ostatními spolky hasičskými.
Slavnosť zahájena slavnostní mší sv., které přítomen
byl místní hasičský sbor. Již od časného rána přijížděly
ozdobné povozy naplněné hasičstvem z různých míst
okolních do Nové Kdyně, jimž vstříc zaznívaly zvuky
domácí kapely, kteráž za řízení kapelníka pana Chlada
i tentokrát výborně se osvědčila. Se všech skoro budov
jakož i zvlášť postavených slavnostních stožárů vlály
červenobilé prapory. Nade vše však vítaly hasičstvo
zářivé paprsky sluneční, zvěstující velice krásný den.
Ku sjezdu dostavily se následující jednoty hasič-
ské: domažlická (62 členů s hudbou), klenečská (5),
kolovečská (12), tlumačovská (24 s hudbou), klíčovská
(26), stanětická (I1), pocinovická (15 s hudbou), újezd-
ská (5), koutská (18), nečítaje jednotu novokdyňskou.
Jako hosté zastoupeny byly deputacemi jednoty: staň-
kovská, hiršovská, všerubská, pak sbory z Nýrska
a Hájku.
O desáté hodině uvítal přítomné sbory hasičské
jménem obecního zastupitelstva purkmistr novokdyňský
pan Ferdinand Tšída krátkou, avšak srdečnou řečí, na
kterouž odpověděl velitel hasičského sboru domažlického
pan Emanuel Holý, načež neméně srdečně uvítal přítomné
jménem místního sboru pan Emil Tšída, velitel téhož
sboru, dodávaje, že povinností hasičstva českého v ny-
nější trudné politické době jest nejen hájení zájmu
svých blížních, ale i vykonávání vlastene-
ckých povinností — a toho si musí každý
z hasičů býti úplně vědom. V souhlas zaznělo bouřlivé
„Na zdar!“ z úst všech přítomných.
Následoval průvod městem, po kterémž defilováno
před zástupci okresu, obce a činovníků hasičské župy
domažlické.
Hned na to odebrali se delegáti jednotlivých sborů
v úhrnném počtu třiceti do místností hostince „u Bí-
lého lva“, kdež odbývána valná hromada, již za ne-
přítomnosti předsedy pana Frant. Peka zahájil jednatel
pan Martin März z Domažlic. Zápisník valné hromady
minulé jakož i zpráva jednatelská schváleny bez debaty.
Dále vzato na vědomí vystoupení německých jednot
ze svazku okresní jednoty. Ohledně příspěvku jednotami
těmi zaplaceného usneseno, že jim vrácen býti nemá.
Při podniknutých volbách zvolen akklamací za předsedu
pan Max Duffek, soukromník v Domažlicích, za místo-
předsedu pan Ferdinand Tšída, purkmistr v N. Kdyni,
za jednatele pan Martin März, starosta Sokola domaž-
lického, za pokladníka pan Emanuel Holý, velitel ha-
sičského sboru domažlického. Za revisory účtů zvoleni:
pan Císler, řídící učitel v Mrákově, a pan Šnajdr,
velitel hasičského sboru v Kolovči. Za místo příštího
sjezdu ustanoveno královské město Domažlice. Z volných
návrhů přijat návrh v tom smyslu, aby požádána byla
okresní zastupitelstva, by obvyklou revisi hasičského
náčiní v obcích i sborech přenechala od župy ustano-
veným dozorcům jakožto odborníkům. Tím valná hro-
mada skončena a jednotlivci odebrali se do vykázaných
hostinců.
Odpoledne rázem druhé hodiny zazněly poplašné
signály hasičské. Obecenstvu však nebylo třeba se lekati.
Byly to jen signály na zkoušku, které svolávaly bodré
hasiče novokdyňské ku veřejnému cvičení. Cvičení toto
odbýváno na městské radnici a slušno doznati, že jed-
notlivci velmi statečně a s odvahou si počínali a že
celkem cvičení toto i odborníka v plné míře mohlo
uspokojiti. V širším obecenstvu zejmena spůsobil zájem
pokus se záchrannou plachtou jakož i spouštění se po
nataženém laně s výše druhého poschodí. Dostavení se
členstva na místo naznačeného požáriště bylo rychlé,
postup k práci klidný.
Tím byl program sjezdový vyčerpán a obecenstvo
i hasičstvo naplnilo hostinské zahrady, kde za rozkoš-
Osný dar Svatováclavský.
Feuilleton.
Sebral R. P.
Největší útěchou ubohého pozemčana bývá zajisté,
může-li v truchlivých okamžicích o „zlatých horách“
sníti a průvodkyně obrazotvornosť zavádí jej do samých
zlatých a diamantových dolů. Arci tím si nikdo nenaplní
kapsu, přece ale zbývá naděje.
Zlato bývá prý modlou, praví někteří; já však
pravím, že jest bohem. Povídají to všickni lidé od
malého chalupníka až do Rotschilda.
Peníze dělaly a dělají člověka; toť neomylné.
Kde jest bohatství, tam jest rozum, byť by i jiní
o opaku soudili. Vstup v život veřejný; máš-li jmění,
váží si tě představený, jsi-li chud, nepřivedeš to daleko,
poněvadž bohatství jest mimořádná — „příloha“. Bez
příloh nelze udělovati místa. Vejdi do společnosti a
buďsi hloupý jako bota, budeš již k vůli jmění milým
společníkem; jsi-li učený, budeš sice také „vážen“,
ale budeš „lehkým“ nalezen.
Mnohý historicky znamenitý muž nebyl by tak
znamenitým, kdyby byl nemíval dukáty.
Spisovatelé poučují a vzdělávají lid a národ dle
možnosti hledí jim postaviti po smrti pomník. Takový
jest světa běh. Avšak čím přispěje boháč ku vzdě-
lanosti a podpoře našich básníků a spisovatelů? Jemu
milejší jest kůň, hedbávný pantofel, nevídaná dýmka
a vykládaná tabatěrka. S tím může se chlubiti, vzdělání
nepotřebuje, máť peníze, pytle zlata. Co mu do spi-
sovatelů?
Posviťme si tedy na nejbohatší muže a oceňme
svou „národní“ bídu, ač chci říci, ten vychvalovaný
blahobyt.
Nejbohatším mužem dříve byl kardinal Wolsey,
milostník Jindřicha VIII., jehož se jednou král v náladě
tázal, nekoupil-li by od něho Anglicko. Měl 500 slu-
žebníkův, mezi nimi 10 lordů a 15 rytířů. Španělští
ministři Ximenes, Richelieu, Mazarin nahromadili ohromné
poklady. Mazarin zanechal 80 milionů franků.
Po celém světě známo jest bohatsví ruské rodiny
Demedova, týkající se pozemků a hotových peněz.
Jeden z této rodiny oblíbil si celý oblek, hodinky atd.
toliko den na sobě míti a pak vše daroval. Rodina
tato založila mnoho nadání pro trpící člověčenstvo.
V asiatských hlavních městech nahromaděny jsou
velké poklady. Oba pantofle „Dalai-Lamy“ cení se
dle anglických zpráv na 5 milionů dolarů, jsouce vy-
kládány samými drahokamy.
Madir šach ukořistil při dobytí Debhy 780 milionů
zlatých a v předešlém století rozdal indický Kadžad
při zasnoubení své dcery půl milionu dolarů almužny.
Též Amerikán Astor zasluhuje zmínky, neb za-
nechal 20 milionů dolarů jmění. Zdá se, že američtí
nelidsky bohatí strýčkové posud nevymřeli, v nynější
době nejsou vůbec tak měkkosrdcí, aby své miliony
nešťastným zamilovaným párkům do Evropy posýlali.
Filosof Seneca měl 35 milionů jmění a proto
mohl spokojeně a snadno filosofovati. Hůře by mu
bylo, kdyby byl měl 1000 zlatých dluhu a stále „žida“
na krku.
Tibertius zanechal po své smrti 236 milionů. On
si tuto sumu uspořil. Zajisté to velké umění; ale více
učený byl jeho synovec, který toto jmění za dvanáct
měsíců probil.
Apicius prolil 5 milionů chřtánem a když mu
ještě milion zbýval, otrávil se, poněvadž kladl pod
svou důstojnost z tak mizerné jistiny býti živu.
Denní vydej na pokrmy v domě Lucullově vy-
kazoval průměrně 20.000 zlatých.
Německo mohlo jen dva velmi znamenité skladatele
vykázati: Meyerbeera a Mendlsohna-Bartholdy, které
sice nemůžeme k výše uvedeným přidati, tož ale v ohledu
materielním i duševním jim blízko stojí.
Nejvíce statků měl německý básník Ladislav Pirker,
kterýž svým postavením co arcibiskup erlavský ročního
příjmu půl milionu měl.
Jan Jakub Astor v Americe byl bohatší než všickni
Rotschildové. Po králi nizozemském byl nejbohatším
mužem na světě, maje 62 milionů jmění. Jistina tato
uložena na 6% vynesla by 3,720.000 zl. ročně, 4611/2 zl.
za hodinu, 7.70 zl. za minutu.
Před delším časem zemřel na Litvě pan z Tiskiwičů,
který svým třem synům 2000 vsí a 10 milionů hotového
jmění zanechal.
K boháčům náležel také vévoda Medina Celi;
nebylo v celém Španělsku města, v němž by byl paláce
neměl, a mohl celým Španělskem cestovati jako kníže
z Butery na Sicilii a spáti každé noci ve svém domě.
Oblek knížete Esterhazyho při korunování královny
anglické stál půl milionu; toliko šnůry na prsou, ze
stříbra a diamantů sestávající, stály 80.000 zl.
Končím tímto těchto několik řádků, neboť točí se
mi hlava samými miliony a myslím si: jen kdyby toho
bylo aspoň půl i čtvrt, pětina atd. Však marné lámání
hlavy. Kdo má býti bohat, i kdyby kudly prodával,
zbohatne, a jiný, třeba by vynalezl cestu do nebe,
schudl by, kdyby byl narozen na ošklivci.
Jen ještě jednu otázku: Mnoho-li těchto a jiných
boháčů cítí se při svém bohatství šťastnými? Mnoho-li
zámožných peněz poctivě nabylo?
Otázky tyto nemusí se zodpovídati a mně nezazlíti.
Historicky slavní boháčové.
