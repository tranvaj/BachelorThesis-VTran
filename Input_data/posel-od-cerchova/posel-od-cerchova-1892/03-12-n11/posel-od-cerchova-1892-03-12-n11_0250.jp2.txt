toho třeba bude, statečně a neohledně hájili práv
koruny České, dále aby usilovali o úplné povalení
punktac a to tím spíše, poněvadž tyto punktace
možno považovati za podklad ku zničení státního
práva Českého a úplné vyhlazení Českého jazyka,
ku našemu pokoření. Protestujeme zvláště pak proti
zamyšlenému ohraničení soudních okresů dle národ-
nosti a tím souvisícího roztržení království Českého.
Dále rozhodně protestujeme proti činnosti a snahám
poslanců staročeských tak jako nesouhlasíme s ma-
nifestem těchto poslanců ze dne 14. února 1892,
aby totiž jednání o punktacích bylo pouze odročeno
na dobu, až se mysl národa utiší. Vyzýváme zároveň
poslance sněmu království Českého za města a okres
domažlický dr. Sedláčka a dra. Steidla, aby se kaž-
dému pokusu provádění těchto úmluv v nynějším
zasedání sněmu rozhodně opřeli, a nechtěli-li by neb
nemohli by tak učiniti, aby mandáty voličům bez
odkladu vrátili. Vůči neutěšeným poměrům národo-
hospodářským žádáme pak naše poslance strany
svobodomyslné na sněmu království Českého, aby
se všemožně vynasnažili, by o plodnou a pokojnou
práci, o blahobyt a prospěch celého národa neunavně
pečovali, a konečně seč síly jim stačí o to se za-
sadili, aby všem zbytečným národnostním rozepřím
konečně byla učiněna přítrž.“
Co týden dal.
Ve Vídni, 11. března.
Zatím co se v Praze umíráčkem odzvání punkta-
cím, máme ve Vídni porady valutové ankety v budově
říšské rady, která věru může slouti divadlem Taaffo-
vým spíše než dřívější parlament divadlem Šmer-
lingovým, vždyť dnes ochotněji než kdy dříve hraje
se ve sněmovně tak, jak to chtějí míti vládní reži-
séři. Do takového parlamentu hodí se valutová anketa
znamenitě Zasedá v síni rozpočtového výboru. Tam
jindy poslanci zkoumají srdce a ledví státního roz-
počtu, aby jej na konec schválili podle vůle vládní
— dnes odříkává tu 36 finančních odborníků své
náhledy o nápravě měny. Jsou to monology nudné
jak pro laiky, tak i pro zasvěcence. Všecky končí
stejným refrainem, jejž vláda chce slyšeti: zavedení
zlaté měny je potřebným, dobrým, časovým. Inu
ovšem, vždyť v anketě jsou velkou většinou zástup-
cové kruhů kapitalistických a těm je provedení tak
velké finanční operace potřebným jako sůl. Čím
dřív, tím líp, pro kapitalisty spíše líp než pro stát
a poplatníky. Tito poznají to, až bude vše hotovo.
Z vládních kruhů se potvrzuje naše dřívější
zpráva, že se má zavésti nová peněžní jednotka
„koruna“, rovnající se polovině nynější papírové
zlatky. Změna valuty bude trvati nejméně čtyry leta.
Od větší výpůjčky na zakoupení zlata bezpochyby
se upustí; má se použíti nynějších státních a ban-
kovních zásob zlata, zbytek má se krýti důchody
celními ve zlatě.
Stranou od moderního našeho parlamentu, v
zátiší starobylé arcibiskupské residence konají se
současně porady biskupské. Dle přání papeže jedná
se tu hlavně o postavení katolické církve k otázce
sociální. Biskupové z českých zemí měli by vzíti na
přetřes záležitosť českých bohoslužeb ve Vídni, o
nichž arcibiskup vídeňský pořád nic nechce slyšeti.
Aby se přece něco stalo, k tomu právě dala podnět
Ústřední jednota vídeňská, jež se v té věci obrátila
k brněnskému biskupu dru. Bauerovi.
Ústřední jednota tímto krokem ukázala znovu,
že se všemožně stará o národní i mravní dobro našeho
lidu ve Vídni. Ústřední jednota pamatuje také na
potřeby opuštěných českých vesnic v Dolních Ra-
kousích, o něž se dosud nikdo nestaral. Pisatel těchto
řádků chtěl již před lety navštíviti tento zapomenutý
kus českého světa a žádal k této cestě o podporu
pražský „Svatobor“. Ale ten neměl peněz na tuto
cestu důležitou nejen v ohledu národním vůbec, ale
také zejména v národopisném. Ústřední jednota je
při tomto svém působení jistě hodna potřebné pod-
pory všech Čechů a proto se opětně přimlouváme,
aby našinci z českých zemí přistupovali k jednotě
za členy. (Členové zakládající platí 20 zl. pro vždy,
přispívající 1 zl. ročně; příspěvky přijímá jednatel
V. Kučera ve Vídni I. Fach.)
Z Ameriky dochází potěšná zvěsť. Předseda
Národního výboru česko-amerického, L. J. Palda
sděluje majiteli „Agence slave,“ že bývalý konsul
K. Jonáš dokončil jednání s drem. Englem a drem.
Jul. Grégrem o tom, aby se americkým listům po-
sýlaly příznivé zprávy o českých záležitostech Zprávy
budou se zasýlati dvakrát měsíčně, o důležitých
událostech bude se telegrafovati. Národní výbor
americký jedná nyní také s kanceláři „Agence slave“,
jež se zároveň zasazuje o to, aby se spolehlivé in-
formace o českých věcech rozesýlaly pravidelně také
listům evropským, jak se za to posléze přimlouvaly
chrudimské „Rozhledy“. Tak je naděje, že se konečně
přece dočkáme toho, aby se českému jménu zjedná-
vala v cizině dobrá pověsť. To může míti jen dobrý
účinek a platně přispěti ke zdaru našeho boje po-
litického.
dne 9. března o 3. hod. odpol. do rodinné hrobky
uloženy. — Dne 8. března o 4. hod. ranní zemřel
tamtéž pan Th. Hamperl, městský lékař, ve stáří
80 roků. Pohřben byl ve čtvrtek o 3. hod. odp. za
velkého účastenství obecenstva. Při obou pohřbech
vedl kondukt veledůst. p. P. K. Trnka, arciděkan
horšovotýnský, za četné assistence.
Na hrob Jana Amosa Komenského do Naardenu
zašle studentstvo české ke dni 28. t. m. nádherný
věnec z národních obětin damských, prokládaný
zeleným mechem a ozdobený třemi nádhernými hed-
vábnými stuhami barev slovanských s těžkým zlatým
a stříbrným vyšíváním. Jest třeba, aby věnec tento,
projev to úcty českého studentstva k velikému uči-
teli národů, byl důstojný, aby vedle ostatních památek,
které k tomu dni na Naardenu se sejdou a pak v
tamním museu uloženy budou, imposantně se vyjí-
mal. Jest na studentstvu veškerém, aby hledělo při-
spěti dle možnosti. Ku každé obětině nutno přiložiti
10 kr. na úpravu věnce a na stuhy a jich vyšití.
Obětiny po 3 kr. koupiti a obnos zmíněný složiti
možno v místnostech „Slavie“ u tajemníka spolko-
vého koll. Raula a u sl. M. Popelkovy ve svatováclav-
ské záložně.
K slavnosti A. Komenského. Dnes v sobotu o
8. hod. večer odbývati se bude v místnostech Měšť.
Besedy schůze komitétu pro uspořádání slavnosti
A. Komenského v Domažlicích, při níž zároveň usta-
ven bude slavnostní program.
Poslanec dr. Steidl navrhl ve schůzi zemského
sněmu dne 8. t. m. změnu zákona o okresních zá-
ložnách.
Dr. Mattuš dostal tyto dny přes 4000 korespon-
denčních lístků od svých voličův, aby se vzdal
mandátu. Teď snad přece uvěří, že nemá za sebou
majoritu voličův.
Národní Jednoty Pošumavská a Severočeská
pořádají společně dne 14. března 1892 o půl 8. hod.
přátelský večer v místnostech Měšťanské besedy
pražské za tím účelem, aby upřímně bylo promluveno
o důležitých některých úkolech obou národních Jednot
a potřebách českých menšin. K večeru tomu po-
zváni jsou veškeří poslanci čeští na sněmu zemském,
přední korporace vlastenecké z Prahy a předměstí,
vynikající jednotlivci a redakce listů.
Pomoc z říše. Minulou středu konal v Brunšviku
tamnější místní ödbor německého Schulfereinu valnou
schůzi, v níž poznovu byl utužen svazek německých
žen a mužů, již sestoupili se, aby ze všech sil svých
pomohli krajanům svým v cizině, najmě proti „plemenu
slovanskému“. Bylo konstatováno, že v minulém roce
přijal brunšvický odbor úhrnem 2615 marek. Z toho
bylo zasláno do Sofie na podporu němectví v Bul-
harsku 402 marky, do Orlovic u Domažlic 150,
do Nepomuku 100, do Hodkovic 250, do Nýřan
200, do Vimperka 250, do Třebenic rovněž 250
a do Berlína centrálce 500 marek. Celkem vy-
dáno bylo 2102 a z toho jedině do Čech zasláno
1200 marek. Z toho patrno, na koho německý Schul-
ferein hlavně má namířeno a odkud přicházejí peníze
na prušáckou agitaci v této zemi.
České zápalky, které má na skladě a rozesýlá
firma Jiří Mareš v Karlíně, vynesly za půlpáta mě-
síce Ústřední Matici školské 450 zl., které firma až
dosud hotově z výtěžku pokladně matičné odvedla.
Jak známo, má české zápalky tyto na skladě p. K.
Schnabl v Domažlicích.
Notářská kauce. Kdo činiti by chtěl nároky na
kauci dra. Ed. Klotze, notáře v Plzni, jenž 27. března
1891 zemřel, přihlas se do šesti měsíců u notářské
komory v Plzni.
Nedělní klid. Místodržitelství vydalo nové naří-
zení, jež se týče nedělního klidu. Nařízení to zní:
Nedělní klid budiž též u obchodní živnosti bez roz-
dílu jednotlivých druhů tím způsobem zaveden, že:
1. v městech, čítajících více než 10.000 obyvatelů ve
všech obchodech, po celou neděli práce a prodej
zboží má odpočívati, kdežto ve všech obchodech,
které prodávají životní potřeby, nedělní klid má se
zachovati od 10. hod. dopol., tedy v neděli v tuto
hodinu musejí všecky tyto obchody býti zavřeny; 2.
ve městech s menším počtem obyvatelstva a menších
místech, jakož i v pohorských krajinách a na rovině
má práce ve všech obchodech s prodejem zboží se
zabývajících od 11. hod. dop. odpočívati a mají od
toho času všecky dotyčné krámy v neděli býti za-
vřeny; 3. v obchodech se smíšeným zbožím smí v
neděli jen takové zboží, které životní potřebou jest,
ve smyslu svrchu uvedených ustanovení se prodá-
vati. Z toho plyne, že ve smíšených obchodech smí
se nedělního času prodávati pouze potřeby životní a
to jen do 10. hodin v městech s obyvatelstvem přes
10.000 a do 11. hodiny v městech menších, pak musí
býti zavřeny. Na přestoupení těchto nařízení ukládají
se tresty dle živn. řádu.
Hospodářsko-průmyslový spolek v Domažlicích
odbývati bude ve čtvrtek dne 17. března 1892 o
půl druhé hod. odpol. výborovou schůzi v hostinci
p. Ant. Holuba. Do schůzi každému jest volno se
dostaviti a jednání výboru slyšeti.
Rekurs. Proti dodatečnému stavebnímu povolení
ze strany stavebního úřadu obce havlovické ku stavbě
chalupy občana Forsta na Babyloně poblíž lesa
obecního podán byl obcí zdejší rekurs k vyšší instanci.
Změna v pojmenování stanice „Opatovice“.
Dosavadní pojmenování stanice Opatovice bylo
od 1. března 1892 na „Velké Opatovice“ změ-
něno. Pojmenováni této stanice v druhé zemské řeči
zní. „Gros Opatovitz“.
Pašeři. Král. bavorská pohraniční stráž za-
stavila v noci na 28. m. m. u Brodu n. L. pašery,
kteří byli přes hranice přivedli dva těžké voly s
pěknou jalovicí. Pašeři ve tmě noční zmizeli. Skon-
fiskovaná zvířata representují cenu několika tisíc mark.
Městská rada zdejši usnesla se ve včerejší schůzi
položiti na program v příští schůzi obecního zastu-
pitelstva návrh na pořízení několika přechodů přes
hlavní silnici na náměstí našem, jež by žulovými
kostkami vydlážděny byly. Pakli k tomu dojde,
bude zajisté obecenstvo zdejší správě obecní po-
vděčno, uváží-li se, jak obtížno jest mnohokráte v
počasí blátivém přejíti silnici naši. Za příčinou tou
ponavrhne taktéž městská rada, aby položen byl
úzký chodník při stavení obchodníka p. Ant. Hrušky
pod dolní branou.
Opereta. Příští sobotu bude nám možno opět strá-
viti příjemný večer, neboť uvedena bude po delším
čase opět jedna z předních dobrých operet silami
domácími ve prospěch nástrojů hudebních kapely ha-
sičské, na jeviště naše. Mnohé operety u nás provo-
zované těšily se vždy veliké přízni obecenstva, zvláště
posledně provozovaná opereta „V studni“ zanechala
do dnes mezi obecenstvem příjemnou upomínku.
Opereta „Žádný muž — tolik děvčat“ jest
taktéž jedna z nejlepších, která svými melodickými
zpěvy, svou komickou scénou, zvláště pak svou zcela
novou bohatou úpravou, směle řaditi se bude mezi
nejlepší kusy u nás dosud dávané. Jak ze zkoušek
vidno, jsou úlohy dobře rozděleny jakož i čásť or-
chestrální velmi dobře obsazena. Hlavní částí kusu
toho jest nová umělecká produkce celé rodiny pana Mr-
kvičky, ve kteréž hlavně zúplna nový valčík „Mám
tě rád“ v tanci a zpěvu předvedený vyniká. K vese-
lohře „Z české domácnosti“, jež před tím sehrá-
na bude, konají se pilně zkoušky. Dá se již předem
souditi, že bude celý dům vyprodán a tím že obe-
censtvo uzná dobrou snahu účinkujících. Vstupenky
lze dostati od příští středy počínaje každodenně od
1 hod. do 3 hod. odpůldne v hostinci „u Černého
koně“.
Divadlo. Odbor Národní jednoty Pošumavské
v Koutě pořádá za spoluúčinkování zdejšího diva-
delního spolku „Havlíček“ divadelní představení dne
20. března 1892 v hostinci „u Ryzmberku“, ku kte-
rémuž zvolil národní hru „Karel Havlíček
Borovský“. Čistý výnos věnuje se Národní jed-
notě Pošumavské.
Divadelní spolek „Havliček“ v Domažlicích po-
řádá dne 27. března 1892 na oslavu 300leté památky
narození světového genia Amose Komenského
slavnostní představení ve prospěch Ústřední Matice
školské. Dáván bude obraz ze života „Chudý pí-
sničkář“. Obecenstvo naše u večer ten zajisté
hojnou návštěvou odmění chvályhodnou snahu na-
šeho mladého divadelního spolku, jíž v plné míře
zasluhuje. Podporujme řemeslnickou omladinu naši
a vychováme tak dorost, jenž městu našemu ku cti
sloužiti bude!
Také obrázek venkovského představeného. Tento
týden dostal se nám do ruky spis, jenž opětně cha-
rakterisuje vzdělání představenstva některých obcí
v okolí našem. Zní doslova takto: „Oběsilka pro
misttni vybor v Nouměři, Misni přetstavenej dava
vědětt ze dneska vo. 1. hodine otpolone se brou
ottbívatt obecní oučti počitatt a bre schuze obecních
oučtu se pro chlizett tak zada mistni přetstaveni
aby se každy vybor dostavyl kery se nedostavi pak
pozdejší čase nema do toho co mluvitt, tak se do-
stavi (následuje 7 jmen výboru) do nini viborem ten
tam nema co dělatt ten att tam z ani nepřide.
Misttni přettstaveni Ondřej Anderl. obecni ouřatt v
Nouměři 1891.“ Připojili bychom k tomu poznámku,
ale udělalo se nám špatně od žaludku.
Sebevražda. Ve středu dne 2. t. m. postřelil se
v Plzni podmyslivec 18. praporu 4. setniny, rodák
klatovský Čeněk Osvald, syn obchodníka p. Č. Os-
valda, a byl od soudruhů přenešen do nemocnice,
kde v krátké době v bolestech zemřel. Podmyslivec
Čeněk Osvald sloužil již 3. rok, byl spořádaný a
hodný mladík a dle „Pl. Listů“ dohnal nešťastného
mladíka strach před hrozícím trestem pro předržení
dovolené.
K neuvěření. V pohraniční vesničku Kirchen-
lamitz na pomezí česko-bavorském zavítali před ně-
kolika dny cikáni. Jedna ženština z potulné této
tlupy vyšla si po domech „hádati“. Přišla k jistému
sedláku a tomu prorokovala, že jej stihne 79 těžkých
ran osudu, které lze jen tehdáž odvrátiti, když dá
cikánce potřebný obnos, aby mohla do všech uhlů
světa zakopati po 5 markách. Sedlák vyhověl. Tím
rozdráždil jen chtivosť cikánky, která mu prohlásila,
že prý si musí „umyti“ ruce v penězích, které měl
sedlák ve skřínce uschované, při čemž prý musí ma-
jitel jich státi obrácen zády k čarodějce. I tento ne-
smysl sedlák vykonal. Když pak věštkyně zmizela,
shledal pitomec, že mu chybí ve skřínce 300 marků.
Hojná ložiska vápence jsou u hradu Rábí. V
první řadě poukazujeme na výtečnou jakosť vápence
a z něho vypáleného vápna. O jakosti a vazivosti
tohoto vápna může zvlášt stará monumentální stavba
hradu Rábí pevný důkaz dáti. Stojí hrad tento asi
600 let, ačkoliv proti všem nepohodám nikterak chráněn
není, je malta dosud tak pevná, že jen napnutím sil
a upotřebením železných nástrojů možno kámen od
kamene odděliti. I nemusíme dokládati, že při stavbě
hradu nebylo dováženo vápna z jiných krajů, naopak
se může se vší určitostí tvrditi, že upotřebeno jen
vápna místního, ježto hrad sám na skále vápencové
stojí a pouze z vápence stavěn jest, o čemž svědčí
krápníky tam se vyskytující. S potěšením můžeme
Zprávy různé.
Osobní. Důst. pán P. Bartoloměj Pubec,
dosud administrator v Třebnicích, byl jmenován
farářem tamtéž. Gratulujeme!
Úmrtí. Dne 7. března o 7. hod. večer zemřel
náhle v Horšově Týně p. Josef Eckart, majitel
realit. Tělesné pozůstatky zesnulého byly ve středu
