štoly, pro případ sloučení místa ředitele kůru s místem
varhaníka v jeho osobě. — Varhanické místo slučuje
se s místem ředitele kůru a sice za požitky, jež zem-
řelý ředitel dosud užíval, vyjímaje 27 metrů dříví, jež
za souhlasu ředitele nyní odpadnouti mají. Na vydržo-
vání zástupce varhaníka, kterého sobě p. A. Topinka
zjednati může, povoluje se roční paušal 100 zl. a po-
kud se týče dne 19. března 1892 ujednaných a dne
24. března 1892 protokolárně od ředitele kůru p. A.
Topinky přijmutých pohřebních tax, stávají se tyto zá-
vaznými a v následujících obnosech se schvalují: Po-
hřeb I. třídy: dvě velká zvonění, s assistencí a 6 zpě-
váky 35 zl., II. třídy: jedno velké zvonění, s assistencí
a 5 zpěváky 25 zl., III. třídy: jedno velké zvonění,
jeden kněz s 3 zpěváky 6 zl. 50 kr., IV. třídy: malé
zvonění, kněz s 2 zpěváky 3 zl., V. třídy: bez zvonění
od kapličky 50 kr. Pohřby dětské: a) poplatek od
zámožných, s jedním zpěvákem 1 zl. 50 kr., b) od mé-
ně zámožných s jedním zpěvákem 1 zl., c) od nezá-
možných 50 kr. Pohřeb chudých almužnou se živících
vykonán bude bezplatně.
6) Policejní komisař p. M. Maerz žádá o opatření
proti žáku Janu Holubovi, pro toulání a spustlý život.
Uzavřeno, odevzdati chlapce do kárné školy Vino-
hradské.
7) Polní hlídači žádají o udělení jim příspěvku na
obuv. — Povoluje se jako jiná leta po 10 zl.
8) Vdova po lesním adjunktovi Anna Kilbová žádá
o odbytné za příčinou vystěhování se do Ameriky. —
Žádost jednohlasně zamítnuta.
9) Žádost kostelníka p. Vil. Teicha o poskytnutí
mu lepšího dříví na deputátu. — Vyhověno žádosti.
10) Návrh na přikrytí „Sv. studně“ jednoduchou
šindelovou střechou. — Jednohlasně povoleno.
11) Slč. Leopolda a Josefa Blätterbauerovy žádají
o odkoupení hudebního archivu, po jich zemřelém otci
zůstalého. — Žádost opětně odmítnuta.
12) Ústřední jednota ve Vídni žádá o podporu
účelů spolkových. — K návrhu městské rady přistu-
puje obec jednohlasným usnešením co zakládající člen
k jednotě a přivoluje se, aby příspěvek již letos pla-
cen byl.
13) Děkanský úřad podává dobrozdání v příčině
opravy zevnějšku kostela děkanského. — Ve srozu-
mění s děkanským úřadem budiž některý odborník na
opravy ty sjednán, rozpočet potřebného nákladu sesta-
ven a k dalšímu jednání předložen.
14) Zpráva o nutnosti zřízení vodovodu pro přítok
a odtok vody v rybníce „Regalovic“. — Od vodovodu
se upouští a to pro výšku nákladu obnášející zl. 570.—
a pro letošní rok budiž jen kanal pro odtekání vody
kolem zahrady p. M. Floriana zřízen. Voda z mlynářské
stoky s ohledem na povinnost v této věci stávající,
nechť častěji do rybníka jest vpouštěna.
15) C. k. okresní hejtmanství oznamuje, že prae-
sentace Jana Holýho k studentské nadaci Florianovské
c. k. místodržitelstvím nebyla schválena, po případě
praesentace jiného kandidáta. — Po přečtení došlého
rozhodnutí, jímž zcela zřejmě a jasně důvody neschvá-
lené praesentace se uvádí, rozpředla se debata, a sice
s ukončujícím návrhem p. Dr. Ant. Steidla, aby se
strany obce proti výměru vel. c. k. místodržitelství v
Praze podáno bylo odvolání. Návrh velkou většinou
zamítnut, načež přikročeno k nové volbě. Odevzdáno
29 lístků hlasovacích a obdrželi: Julius Strec 19 hlasů
a Rudolf Schmidt 3 hlasy, kdežto prázdných lístků bylo
7. Praesentován tedy studující I. třídy Julius Strec,
který skutečně z pokrevního a dle fundační listiny z
bližšího příbuzenstva jest.
16. Oznámení o úmrtí policejního strážníka Josefa
Berana. — Když byl návrh p. Jana Ševčíka přijmut,
aby ve vyhlášce konkursu znalosť němčiny nebyla vý-
hradně žadateli podmíněna, ježto se to v městech ně-
meckých taktéž vůči řeči české nečiní, usneseno vy-
psati konkurs na 14 dní v zdejších místních listech.
17) Kateř. Beranová, vdova po strážníku, prosí o
udělení jí úmrtního quartálu a vdovské pense. — Žá-
dosti vyhověno dle pensijního řádu.
Tím schůze skončena.
Zprávy různé.
Velké vzrušení vzbudilo nařízení ministra spra-
vedlnosti hrab. Schönborna ze dne 22. dubna 1892,
kterýmž se zřizuje — aniž by se na dobrozdání
českého sněmu čekalo — okr. soud v Teplici (We-
ckelsdorf), jemuž přiděleno má býti 21 obcí, kteréž
vylučují se z obvodu okresu Policského. Němci nad
činem tím jásají a dávají výraz nejrůžovějším nadějím.
Poslanci čeští v počtu 41 podají na ministra Schön-
borna obžalobu. Obžaloba ministra spravedlnosti
Schönborna jest prvním případem toho druhu v
dějinách cislajtánského parlamentu a již z toho
ohledu budí všeobecnou pozornost. — Ministr hr.
Kuenberg slíbil prý v klubu levice pokračovati
v díle vyrovnávacím. Za příčinou samovolného zři-
zování vládou okresního soudu v Teplici vystoupili
z komise pro ohraničení okresů Dr. Karel Mattuš a
Dr. Aug. Zátka. Městská rada Policská podá též
protest proti nařízení min. Schönborna a dovolává
se obou zákonů z roku 1867 a 1868 a prohlašuje
zřízení okresu v Teplici bez vyslyšení dobrozdání
sněmovního za bezpříkladné porušení základních
práv království Českého a zákonodárné moci českého
sněmu.
Nový president krajského soudu v Plzni. Z
pramene zcela spolehlivého se dovídáme, že rada
vrchního zemského soudu v Praze pan Hájek byl
nucen kandidaturu svou na místo presidenta obchod-
ního soudu odvolati, ačkoli navržen byl unico loco
nejvyšším soudem. Presidentem obch. soudu stane se
předs. kraj. soudu p. Kutschera, na místě tohoto bude
jmenován předs. kr. soudu v Chebu p. Englisch, kdežto
předsedou krajsk. soudu v Chebu stane se rada zem-
ského soudu v Praze Höfler.
Úmrtí. V pondělí dne 25. dubna t. r. zemřel
v Oujezdě syn tamního zámožného rolníka, žák
VII. třídy c. k. vyš. gymnasia zdejšího p. Jos.
Votruba a pochován byl za průvodu veškerého
žactva gymnasia se sborem professorským ve středu
dne 27. dubna na hřbitově v Trhanově, kdež taktéž
zádušní mše za zesnulého konány byly.
Duchovenské. Zdejší rodák a bývalý žák gymna-
sia našeho p. Petr Červený vysvěcen byl dne
7. dubna na kněze v seminářském chrámu Páně v
Clevelandě v Americe veledůst. p. biskupem Ign.
Horstmannem.
Čistý výnos koncertní zábavy, pořádané dne
18. dubna b. r. hraběcím úřednictvem na „Střelnici“
v Koutě ve prospěch „Ústřední Matice školské“
obnáší 46 zl. Obnos zaslan byl ústřed. výboru do
Prahy. Zdar tohoto vlasteneckého koncertu dodělal
se tudíž nejen úspěchů čestných ale i hmotných,
což svědčí o vlasteneckém citu obyvatelstva nejen
koutského, ale i okolního a hlavně z Nové Kdyni,
jež v tak hojném počtu slavnostního večera toho se
bylo súčastnilo. Jest zajisté všeobecné přání, by pp.
pořadatelé v této činnosti neustávali a podobnou
ušlechtilou zábavu v brzku opět opakovali, neboť
účastenství bude pak ještě četnější.
Dar. Pan V. Neubert, majitel knihtiskárny a
lithografie na Smíchově, daroval české obecné škole
Ústřední Matice školské v Prapořišti barvami pro-
vedený obraz našeho arciučitele Jana Amosa Ko-
menského. Šlechetnému dárci povinné díky vzdává
správa školy a připomíná, že obraz ten po zarámování
bude na vhodném místě co učebná pomůcka ve třídě
zavěšen.
Stavba nové chlapecké školy chýlí se k svému
ukončení. Jest třeba ovšem ještě podniknouti některé
práce, hlavně stavbu tělocvičny, pak sbourati dosud
zbylé části starého stavení a konečně ohraditi celé
dvořiště jak se strany západní, tak i se strany se-
verní, avšak práce tyto, byť by nebyly úplně a
docela provedeny, nebudou nikterak vaditi, aby v
roce letošním nemohlo v této škole se vyučovati.
Přestěhování nábytku a pomůcek školních do veške-
rých tříd nové budovy a sice nejen školy chlapecko-
měšťanské, nýbrž i školy obecné a průmyslové stane
se na jisto o prázdninách tím způsobem, že uprázdní
se místnosti v dosavadní škole u kláštera a na týnském
předměstí. Místnosti tyto nezůstanou však prázdny,
upotřebí se hned po návrhu sboru učitelského a dle
usnesení místní školní rady a vyššího schválení opět
pro školy a sice tak, že divčí měšťanské škole postoupí
se celá budova u kláštera a tři vyšší třídy dívčí
obecné školy přesídlí se do stavení na týnském
předměstí, kdežto ostatní třídy s menšími žačkami
ponechány budou v místnostech prvního patra v
nynější obecní divčí škole. Že řečené třídy v staré
této budově zůstanou, má tu příčinu, aby malým
těmto dítkám bližší školou návštěva školní se usnadnila,
obzvláště při počasi deštivém a v době zimní, kde
chůze do školy na týnské předměstí mnohem obtížnější
by byla, než dívkám větším. Jelikož novým tímto
rozdělením dostatek místností pro jednotlivé třídy se
docílí, vypověděla již místní školní rada nájem u
p M. Krátkýho a učiní tak i v ostatních domech,
kde nyní školní odbočky zařízeny jsou. Pokud se
týče přesídlení měšťanské dívčí školy, nutno bude
především ještě provésti některé opravy v budově
samé, bez kterých nelze se obejíti. Zejména musí
zříditi nové záchody, ku kterémužto účeli potřeba
nezbytně ještě získati klášterní kůlnu, již dosud
klášter v držení má. Bude-li kůlna obci naší v za-
vedeném jednání postoupena, hotova jest obec naše
služebnosti (servituty) volného vchodu do dvořiště
klášterního se zříci a klášteru novou kůlnu na dříví
postaviti, takže klášter i škola zcela oddělené by pak
zůstaly, což by zajisté bylo jen výhodou. Ohledně
školních lavic usnesla se místní školní rada, aby
rokem letošním z finančního ohledu pouze pro chla-
pecko-měšťanskou školu nové lavice nechali se od
zdejších řemeslníků zhotoviti a pokud možno staré
se tak opravily, aby v nových školních síních se též
mohly upotřebiti.
Nešvár na hřbitově u sv. Jana. Každý, kdo na
hřbitov u sv. Jana vstoupí, spatří zajisté malého
rezavého psa, který volně po hřbitově a hrobech
zemřelých pobíhá. Zvláště hroby poblíž bytu hrobní-
kovu bývají psem tím poškozovány, díry a zasázené
květiny na rovech vyhrabovány a urážejícím způso-
bem některé hroby, pomníky a kříže znečisťovány.
Pes nesmí pobíhati v sadech veřejných, tím méně
trpěti se může, by pes posvátné místo a upomínky
zemřelých způsobem výše uvedeným zneuctiti mohl.
Upozornění toto zajisté postačí, by nešváru konec
se udělal.
Valná hromada sadařské jednoty zdejší odbý-
vala se dne 21. dubna 1892 za předsednictví starosty
p. P. Hany a u přítomnosti 26 členů. Pan předseda
zahájiv schůzi, věnoval vzpomínku zemřelým členům
pp S. Blätterbauerovi a V. A. Ludvíkovi, jimž pří-
tomní povstáním počesť svou projevili. Na to násle-
dovaly zprávy funkcionářů. Dle zprávy jednatele
p. Jak. Růžka čítala jednota koncem r. 1890 členů
skutečných 97 se 117 podíly a 17 členů přispíva-
jících. Během r. 1891 přistoupili za skutečné členy
p. Václav Krištof, zdejší rodák a nyní inženýr při
c. k. ústřední správě státních drah ve Vídni a pan
P. Ant. Polanský, katecheta zdejších chlapeckých škol.
Ze členů skutečných vystoupili v roce minulém pp-
Jan Milota, oekonom, a Tomáš Milota, zástupce státní
dráhy zde. Umrtím ubyli svrchu jmenovaní dva
členové. Poněvadž tito zemřelí členové měli podíly
zcela zaplaceny, které mohou dle čl. 23. stanov spolku
plným právem na dědice přeneseny býti, což se
také stalo, tož zbývá koncem r. 1891 opět 97 sku-
tečných členů se 117 podíly. — Za členy přispívající
přistoupili v r. 1891 pp. Jos. Michálek, c. k. soudní
adjunkt zde a p. P. Met. Mühlstein, převor zdejšího
konventu. Jelikož přesídlením ubyli v roce minulém
dva členové, zbývá jich koncem roku 1891 též 17.
Výbor odbýval v minulém roce šest řádných schůzí,
staraje se všemožně o to, aby jednota vždy více a
více se vzmáhala a činnosť její zkvétala. Také byly
podniknuty dvě vycházky do stromovek a školek
spolkových, kdež stromoví shledáno bylo v stavu
uspokojivém. S vděčností vzpomenuto a povstáním
přítomných dík projeven zdejší slavné spořitelně,
která věnovala v r. minulém jednotě 300 zl. a zdejší
slavné obci, která taktéž všemožně snahy jednoty
podporuje. Šlechetným těmto příznivcům vyslovují
se i tuto vroucí díky. Konče zprávu svou vybízel
jednatel přítomné členy, by každý v kruhu svých
přátel a známých snažil se jednotě členů získati,
aby tato jsouc hmotně podporována, tím plodnější
činnosť vyvíjeti mohla a hojným stromoví vysazo-
váním krajině naší půvabnějšího vzezření dosíci se
ji podařilo. — Poněvadž členové přispívající ročně
toliko 1 zl. do spolkové pokladny platí, jest věru
možno, aby i méně zámožní občané zdejší za členy
jednoty se přihlašovali a tak k vydatnější činnosti
její hřivnou svou přispěli. — Správcem sadů p. J.
Martínkem bylo nám sděleno, že vysázeno rokem
loňským a letošním ovocných stromků 2677 a sice
k Chrastavicům 620, k Radonicům 220, v Nevolické
cestě 60, za Starou střelnicí 120, k Tlumačovu 560,
na Škarmaně 240, k Horš. Týnu 660, za Čouchem
135, za Lonských mlýnem 65. Šlechtěno bylo 200
třešní, 500 jabloní a 50 hrušní. V celku prospívá
stromoví dosti dobře, ač ruka zlomyslná dosti značnou
čásť jich byla pokazila. Ze zprávy pokladníka p.
Em. Holého bylo patrno, že bylo v roce minulém
přijato 664 zl. 51/2 kr., naproti tomu obnášelo vy-
dání 426 zl. 31/2 kr, takže zbývá na hotovosti
238 zl. 2 kr. Správa spolku zůstavena k návrhu
p. Jana Hájka, pokladníka spořitelny, aklamací vý-
boru stávajícímu; toliko za zemř. p. S. Blätterbauera
zvolen byl jednohlasně p. P. M. Mühlstein, převor
zdejšího kláštera. Zasedají nyní ve výboru pp.
purkmistr Petr Hana co předseda, oekonom Ant.
Hájek, místopředseda, uč. Jak. Martínek, správce
sadů, obchodník Em. Holý, pokladník a uč Jak.
Růžek, zapisovatel. Ostatní členové výboru jsou pp:
děkan Dr. Jan Dobrý, ředitel cukrovaru Em. Hübner,
továrník Jak. Kralovec, převor P. Met. Mühlstein,
účetní spořitelny Jan Regal a zemský advokát JUDr.
Frt. Wellner. Za revisory účtů zvoleni byli opět pp.
c. k. okr. sekretář Miroslav Sekera a c. k. gymn.
professor Jan Slavík. Při volných návrzích ujal se
slova pokladník p. Jan Hájek, čině návrh, aby v
letní době vyzváni byli veškeří členové spolku, by
se vycházek do školek a stromovek jednoty súčastnili
a přesvědčivše se o působnosti její, návrhy výboru
na zlepšení a zdokonalení činnosti předkládali.
Ke kollektivní výstavě z Čech při zemské bul-
harské výstavě v Plovdivě přihlásila se též chvalně
známá firma novokdyňská „Bratří Tšídové“,
první česká továrna na vyšívání.
Pět a padesátá statisticko-obrázková mapa pana
Dr. Maxe Wellnera, c.k. notáře v Nové Kdyni. Dle
článku „Čechy“ — vyšly právě tři sešity Ottovy
illustrované encyklopedie — shotovil pan Dr. Max
Wellner statistické diagramy, z nich lze viděti, že
jest v Čechách: 1992 vrchů, 25 řek, 1591 potoků,
28 geologických útvarů, 390 druhů nerostů, 1650
domácích druhů květeny, 49 druhů ssavců, 10.150
ostatních druhů zvířat, 94.000 židů, 6000 starokato-
líků, 4600 slepých na obě oči, 5800 hluchoněmých
(v ústavech jen 410), 13.000 choromyslných a blbců,
33.000 cizinců, 7151 místních obcí, 12.900 osad,
13.000 samot, 1350 lékařů, 280 ranlékařů. 150 zvě-
rolékařů, 320 lékárníků, 5800 porodních bab, 9500
nalezenců, 15 lázeňských míst (Karlovy Vary 30.000
hostů), 5 míst s minerálními vodami (Kysibl 2,100.000
láhví ročně), 3700 trestanců v Pankráci, Borech,
Kartouzu a Řepích, 108.000 trestaných osob uvězně-
ných během roku při krajských a okresních soudech;
ročně 1300 samovražd, 109 vražd a zabití, 109
manželských rozvodů, 130 případů násilného smilstva,
213 zaviněných úpadků; 5,800.000 obyvatelů na
51.900 Km.
Divadelní společnosť p. Svobody, kteráž z Při-
brami do Domažlic měla zavítati, upustila od návštěvy
města našeho. O společnosti této píše Příbramský
časopis „Horymír“ toto: „Pan Svoboda přišed z
Moravy přinesl k nám repertoir, jenž sice menším
a méně pokročilým městům moravským snad vy-
hovoval, městu však našemu (Příbrami) nedostačoval,
jak jsme též několikráte v referátech svých poukázali.“
V dalších slovech těší se „Horymír“, že již asi tak
brzy p. Svoboda se svou společností město Příbram
nenavštíví. Nemají tedy Domažlice co litovati!
Hospodářsko-průmyslový spolek v Domažlicích
bude odbývati v neděli dne 8. května 1892 o 11/2 ho-
dině odpoledne výborovou schůzi v hostinci pana
Antonína Holuba v Domažlicích. Každému jest volno,
schůzi této se súčastniti a jednání výboru slyšeti
Česká západní dráha bude letos akcionářům
svým vypláceti superdividendu v obnosu 5 zl.
