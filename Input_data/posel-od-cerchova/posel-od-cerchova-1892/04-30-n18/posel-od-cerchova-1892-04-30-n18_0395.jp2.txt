Sproštěn obžaloby. Učitel p. Josef Mayer v
Trhánově, kterýž pro domnělé zlé nakládání se sedmi-
letou školačkou Annou Polstrovou z Chodova v
soudním vyšetřování se nalezal, byl dne 29. dubna
t. r. žaloby sprostěn.
Nový hotel Rixy na Špičáku u Eisensteina.
Na jednom z nejrozkošnějších bodů Šumavy založen
byl roku předešlého podnik, kterýž zasluhuje veš-
kerou pozornosť cestujícího obecenstva. Návštěva ča-
rokrásné naší Šumavy co rok úžasným spůsobem se
vzmáhá, ačkoliv poměry místní jsou zde po dnes
dosti primitivnimi, s tím větším zájmem uvítati mu-
síme zřízení nového, vším pohodlím opatřeného hotelu,
kterýž letošním obdobím svému účeli dodán bude.
Správu hotelu převzal chvalně známý odborník, p.
Ant. Černý, bývalý hotelier na Kladně.
Potrestán pro nedovolené nošení zbraně. Dne
25. dubna 1892 byl rekrut Josef Bauer, syn rolníka
z Haselbachu, v zdejších místnostech odvodních
četníkem postížen při nedovoleném nošení zbraně
(totiž hole obsahující bodák) a byl proto soudu
udán.
Neopatrnosť. Dne 26. t. m. přišla dívka Anna
Šperlová, dcera hostinského na Mlýnečku, návštěvou
do bytu tamního lesního hajného Martina Červenýho
a nenaleznuvši mimo 10tiletého hocha nikoho doma,
jala se s tímto hráti. Hoch ve hraní nalezl někde
ve světnici zapomenutou starou pistol otcovu, kterou
dívce ihned ukazoval a později také jí tuto zapůjčil.
Dívka prohlížejíc se zalíbením zbraň stiskla náhodou
kohoutek, rána vyšla a náboj broků zranil vedle ní
stojícího hocha do levého boku. Poranění na štěstí
jest lehké. Červený, jenž dopustil se nedostatečným
uschováním nabité střelné zbraně přestupku proti
bezpečnosti života, byl udán zdejšímu c. k. okr. soudu.
Divadlo. Zdejší divadelní spolek „Havlíček“
zahájil opět činnosť svoji dne 18. t. m., kdy na je-
viště předvedl nám humoristický obraz se zpěvy od
M. K. Piherta pod názvem „Fraška a basa.“
Hráno bylo celkem uspokojivě; všichni účinkující
až na některé, kteří málo energie na jevišti proje-
vovali a snad nějakou menší úlohu lépe by byli
zastáli, vedli si správně a s náležitým pochopením
své úlohy. Zpěvy byly zdařilé. Návštěva byla dosti
četná; po divadle následovala taneční zábava. —
Společnosť „Havlíček“ sehraje v neděli dne 3. května
v sále „u Šumavy“ obraz ze života venkovského se
zpěvy „Chudý písničkář.“
Veřejná, každému přístupná schůze lidu odbý-
vati se bude v neděli dne 1. května v 1/210 hod.
dopolední v sále u „Černého koně“ s následujícím
programem: 1) Postavení dělnictva. 2) Osmihodinná
doba pracovní. 3.) Všeobecné hlasovací právo.
Předvolání. Krajský soud v Plzni prohlásí Mar-
tina Spora, rolníka z Mezholce (okr. novokdýnský),
rozeného roku 1811, za mrtvého, jestli do 30. dub.
1893 se nepřihlásí.
Villu p. Tatzlovu v Eisensteině, kterou dosa-
vadní majitel p. Jan Tatzl, stavitel v Eisensteině,
před dvěma roky na úpatí vlastního lesíka v roz-
košném údolí mezi Eisensteinem a pohraničním ná-
dražím vystavěl a skvostně všemi potřebami opatřil,
převezme do vlastní správy od příštího měsíce kla-
tovský hostinský p. Matěj Plánička, který požívá v
Klatovech i v celém okolí dobré pověsti a nelze po-
chybovati, že i v Eisensteině se mu jí v hojné míře
co upřímnému našinci od turistů Čechů i Němců,
jakož i domácího obyvatelstva dostane. Upozorňujem
předem výletníky naše na týž hostinec, odkud možno
krásné výlety do Bavor a východní Šumavy podnik-
nouti.
Rozšiření školy. Zemský výbor sdělil souhlas
svůj zemské školní radě k otevření páté třídy v
Chudenicích.
Potrestáni. Dne 19. dubna t. r. odsouzeni byli
u zdejšího c. k. soudu pro přestupek proti mravo-
počestnosti §. 516 tr. z. Kateřina Spadrnová, Jan
Spadrna a Faustina Ekertová z Nimvorgutu každý
k vězení na dobu dvou dnů. Hnusný čin, jehož se
byli dopustili na jisté usnuvší dívce při přástkách,
a jenž v celém okolí již znám, svědčí o mravní
spustlosti potrestaných.
Slasti našich vesnických přednostů. V pátek
minulý týden vraceli se přednosta Draženovský a
Postřekovský s mladíky ze svých vesnic, již při
odvodu zde se nalézali, do svých domovů Nachme-
lení mladíci na cestě tropili ohromný hluk a konečně
došlo to tak daleko, že Postřekovští stloukli přednostu
z Draženova a Draženovští na vzájem, bezpochyby,
aby nikoho neurazili, natloukli opět přednostovi z
Postřekova. Byla prý to mela k nepopsání a skončí
prý nejspíše před zdejším soudem. Tíž mladíci napadli
na cestě jistého bicyklistu zdejšího, jedoucího z
Klenče, jemuž gumový ráf z kola strhli.
Vlak opozděn. V neděli večer zůstal státi vlak
státní dráhy, v němž vracelo se mnoho zdejšího
obecenstva z poutě koutské na trati nedaleko
vesnice Spáňova, nemoha pro nedostatek páry
dale jeti. Výletníci museli zde dlouho čekati, než z
Domažlic vyslána byla nová lokomotiva, kteráž vlak
šťastně do města přitáhla. Případ ten vzbudil mezi
čekajícím obecenstvem značnou nevoli.
Na perron není dovoleno choditi od 1. května
t. r. bez jízdního lístku aneb vstupenky, která se u
pokladny za 10 kr. vydá. Zákaz tento platí pro ve-
škeré stanice dráh.
Dosavadní pojmenování stanice Veselíčko, ležící
na trati „Tábor — Písek“ česko-moravské přiční
dráhy, bude od 1. května 1892 na „Veselíčko—Brá-
nice, německy: „Weselíčko—Branitz“ změněno.
Všeobecný vzdělávací dělnický spolek pro
Domažlice a okolí pořádá zýtra dne 1. května o
2. hod. odp. ze spolkové místnosti výlet k sv. Vavřinci.
V pádu nepříznivého počasí navštíví spolek hostinec
p. Jakuba Schnabla.
Pro úpadek odsouzen. Zdejší kněhkupec a
cejchmistr p. Jan Pelnář byl c. k. krajským soudem
v Plzni dne 8. dubna t. r. pro přečin zaviněného
úpadku k vězení na dobu 10 dnů jedním postem
zostřeného odsouzen.
Přístavba školy pašežnické provedena bude le-
tošním rokem a rozpočtěna jest na 3447 zl. 90 kr.
Jednotlivé práce zadány budou veřejnou dražbou
aneb na podané offerty, na což zdejší řemeslníky
upozorňujeme.
Vysazování jedlových a smrkových sazenic lesních
provedla obec zdejší na místech, jež dosud ladem
ležela. Zejména vysázeny byly tyto sazenice v ně-
kterých roklích zdejšího okolí a pak při silnici k
týnským hájům, na cestě k Sv. Vavřinci a v potocích
směrem k Havlovicům. V celku vysázeno 12.700
sazenic.
Upozornění správám škol. Žákům a žákyním všech
práva veřejnosti používajících učilišť jest při c. k.
státních dráhách za účelem návštěvy školy povolena
sleva jízdného, která vedle osobní sazby zní: „Za
polovinu jízdného se dopravují: žáci a žákyně všech
právem veřejnosti nadaných vyučovacích ústavů jedině
za účelem návštěvy školy a na základě legitimací,
vždy na jeden školní rok platících, které lze zakou-
piti u c. k. železničních dopravních úřadů a na sta-
nicích. Legitimace ty obsahují jméno majitele, ozna-
čení tratě a třídy vozu, jíž lze použiti, dále potvr-
zení o návštěvě školy dotyčným řiditelstvím školy
vystavené; mimo to musí býti ověřeny od c. kr. do-
pravních ředitelství železničních, v jejichž obvodu se
nalézá trať, které se použiti má, a sluší je železnič-
ním zřízencům při vlaku ukázati. Ověření lze si
opatřiti též prostřednictvím stanic. Sleva ta platí
na vzdálenosť až do 50 kilometrů.“
Oprava děkanského kostela v části zevnější
bude dle usnešení obecního zastupitelstva, jak nám
zděleno, na jisto provedena. Za tím účelem usnesla
se městská rada ve včerejší schůzi za přítomnosti
veledůst. p. děkana, aby vyzván byl architekt p V.
Kaura z Prahy, jenž dohled na zdejší stavby radnice
a školy má, aby zhotovil jednoduchý náčrtek, dle
kterého oprava ta by se provésti mohla a zároveň
aby udal, jakého nákladu k tomu bude třeba.
Astronomicko-geodätické práce v Čechách.
Podle vynesení vysokého c. a k. říšského ministerstva
války ze dne 10. března 1892, odd. 5, čís. 599,
budou důstojníci vojensko-zeměpisného ústavu astro-
nomicko-geodätické práce v Čechách konati. Okresní
hejtmanství vyzývá obecní úřady, aby těm pp.
důstojníkům, již jsou opatřeni otevřenými listy vys.
c. k. místodržitelství, na požádání všemožné podpory
vlídně poskytly a jim potřebné byty, jakož i při-
přeže ochotně opatřily.
S kladením a upravováním cesty od hostince
„u Tří Martinů“ na České kubici směrem k stanici
České západní dráhy má se letos započíti. Z toho
ohledu zahájila již obec zdejší jednání se sousedními
občany tamními o postoupení soukromých zahrádek
a pozemků k opravě silnice té potřebných.
Stížnost zdejšího obchodníka p. Mojž. Gibiana a
soudruhů, podaná u c. k. okr. hejtmanství na výběr-
čího zdejšího tržného p. Ant. Folgeta a tím též
nepřímo na obec Domažlickou, že jmenovaný výběrčí
proti zákonu, § 69. živn. ř. a § 15. tržn. ř. obce
domažlické tržné mimo trh vybírá, vyřízena byla
tyto dny a rozhodnuto, že jen ze zboží ve dnech
tržních na trhu se nalézajícího a k prodeji určeného
smí se tržné vybírati, kdežto v jiných dnech vybí-
rání tržného se nepovoluje.
Výroční trh v Roušperku, který připadá na
1. května t. r. odkládá se na 3. května 1892.
Zavěšujme ptačí budky! Máme jaro v proudu,
a tu jest nejpříhodnější doba, abychom honem za-
věšovali na domy, do zahrad a lesů hojné budky
ptačí, aby se nám v čas obsadily a hmyzožravé ptactvo
u nás v hojném počtu se usadilo Jen tím uchráníme
si ovoce a zeleninu, jen tak zjednáme si do zahrad
a lesů opět pěvné ptactvo a stane se každý český
kraj, jak básník pravil, „zpěvným hvozdem, jenž
zpěvem zvučně hučí.“
Dodáváni očkovací látky svěřeno od zemského
výboru ústavu dr. Lilienfelda v Praze, jakož i ústa-
vům vyráběcím v Jindřichově Hradci a v Budějovicích.
Kupuji zlatky po 84 kr. V „Mor. Orl.“ čteme:
Dalo se očekávati, že nastávajícího zavedení nových
peněz využitkují houfně různí podvodníci, aby při-
pravili lehkověrné lidi — o peníze staré. Tak prý
již teď potloukají se po venkově darebové, kteří na-
mlouvají lidem, že zavedením nové měny nynější
zlatka ztratí na své ceně, a kupují tyto zlatky za
84 kr. Rozumí se, že jsou to obchody velice výnosné.
Je třeba, aby příslušné kruhy na našem venkově
upozorňovaly lid již nyní na novou měnu a poučily
jej, že její zavedením ničeho neztratí.
Vyhlášky. U c. k. krajského jako obchodního
soudu v Plzni bylo dne 8. dubna 1892 poznamenáno
v rejstříku společenstev při firmě: „Záložna v Klenči
na Šumavě, zapsané společenstvo s obmezeným ru-
čením,“ že ve valné hromadě tohoto společenstva
dne 27. března 1892 odbývané za členy výboru
Josef Hostreiter a Jan Nový, oba z Klenče, opětně,
pak Petr Rubey z Klenče jako nový člen výboru
zvolen byl a že posléz jmenovaný oprávněn jest
svrchu jmenovanou firmu tím způsobem znamenati,
že společně ještě s jedním členem výboru pod slova
firmy „Záložna v Klenči na Šumavě,“ zapsané spo-
lečenstvo s obmezeným ručením, napsaná neb ra-
zitkem tištěná, své jméno Petr Rubey podepíše a
současně se poznamenává, že po této valné hro-
madě výborem za předsedu této záložny zvolen byl
Jan Šerlovský z Klenče a za místopředsedu Karel
Lang. Zároveň se při téže firmě v rejstříku spole-
čenstev jako člen výboru zapsaný Václav Tomayer
následkem jeho vystoupení i oprávnění téhož ku
kolektivnímu znamenání firmy vymazuje.
Rozdělení příjmů na jednotlivé třídy státních
občanů v našem mocnářství. Rozdělení příjmů na
třídy v Rakousku podává zajímavé číslice a dle
toho mají ročních přijmů: od 600 do 700 zl. 227.000
osob, až do 825 zl. 347.000 osob, až do 925 zl.
92.000 osob, od 1000 až do 2000 zl. 363.000 osob,
od 2000 až do 5000 zl. 131.000 osob, od 5000 až
do 10.000 zl. 30.000 osob, až do 20'000 zl. 6800
osob, až do 100.000 zl. 3920 osob, až do 500.000 zl.
299 osob, až do 800.000 zl. 8 osob, na 1.2 milionu
zl. 1 osoba, na 1.5 milionu zl. 2 osoby, na 2.4 mil.
zl. 1 osoba, na 3.5 mil. zl. 1 osoba. Dle výše uve-
deného seznamu, při zúrokování na 41/2%, což při
jednom milionu dělá 45.000 ročních přijmů, bylo
by v Rakousku 1367 milionářů.
Sčítaní dobytka v Rakousku dopadlo dne 31. pro-
since 1890 takto: Dle zmíněného dne bylo v Ra-
kousku 1,539.388 koňů, 57.828 oslův a mezků,
8,606.540 hovězího dobytka, 3,179.892 ovcí, 1,017.561
koz a 3,518.619 kusů černého dobytka. Též napo-
čítáno 914.190 úlů včelních.
Pomsta anarchistů za Ravachola. Kavárna na
boulevardu Magenta v Paříži, ve které Ravachol byl
sklepníkem Heraultem poznán a kavárníkem Vérym
policii udán, stala se 25. dubna večer, přese všecka
opatření policejní obětí strašlivé pomsty soudruhů
Ravacholových. Výbuchem pumy, která byla dle
všeho do sklepa hozena, byly místnosti kavární
zničeny. Kavárník Véry, jemuž musila býti noha
odňata, podlehne prý svému poranění, jeho žena
a služka sešílely a jeho dceruška jest těžce raněna.
Myslí se, že dynamitová bomba vhozena do sklepa
restaurantu s chodníku. Dvě dámy, ubytované v
hostinských místnostech nad restaurantem byly
taktéž lehce raněny, jakož i dva typografové, již
v dolní místnosti seděli. Ravachol a soudruh jeho
Simon odsouzeni byli k doživotní práci, ostatní pro-
puštěni.
Zábavných Listů, obrázkového časopisu, vydáva-
ného nákladem Al. Hynka v Praze vyšel sešit 15.
s pěknými illustracemi a bohatým vybraným textem.
Týdenní trh v Domažlicích.
Přivezeno bylo
Prodáno za cenu dle
II. tř. ] III. tř.
I. tř.
Pšenice . hktl.
.
Ječmen. . „
Oves . . „
Hrách . . „
Brambory. „
Zelí . . . kopa
Seno . . . q.
Sláma . . . q.
Máslo . . . kg.
Vejce . .
kopa
Žito .
112
127
103
180
68
—
—
—
5
3
1
3
1
20
40
40
—
7
6
5
3
—
—
—
1
1
80
18
10
—
—
—
—
—
—
20
zl. kr.
7 65
6
4
85
3
1
—
2
1
zl.
kr.
zl. kr.
Dobytka
přihnáno
prodáno
14
býci
voli
2
krá-jalo te-
vy
vice lata
8
—
4
vepři
130
123
Letní byty v Klenči.
V mém domě, kolem něhož stromoví se nalézá,
na náměstí v Klenči jest osm světlých suchých
bytů i s kuchyní, hodících se za letní byty, k pro-
najmutí. Bližší podá sprostředkovací kancelář pana
J. Pelnáře v Domažlicích.
Christina Slámová,
vdova po lékaři.
dobrý, trvanlivý,
jak jednoduchý tak
i elegantní náby-
tek, veškeré tru-
hlářské, čalounické a dekorační práce, obrať se na starou osvěd-
čenou, roku 1848 založenou firmu J. Fügner, truhlářství a čalou-
nictví v Klatovech a bude rychle se zárukou při nizkých cenách
obsloužen. — „Pletas“, c. k. koncess. ústav pohřební, sklad
všeho druhu rakví dřevěných, polo- a celokovových (patentních)
do hrobek. Sklad věnců, stužek s nápisy, sviček voskových atd.
Půjčovna pohřebních vozů.
Jarní rostliny:
Macošky obrovské 10 kusů 50 kr., 100 kusů 4.50 zl.
Macošky v barvách a smíš. 10 k. 30 kr., 100 k. 2.50 zl.
Karafiáty nádherné 10 kusů 3 zl., 50 kusů 14 zl.
Karafiáty zahradní 10 kusů 1 zl. 20 kr., 50 kusů 5 zl.
Karafiáty peřité na obruby ro k. 50 kr. 50 k. 2 zl.
Velké zahradní jahody 50 k. 80 kr., 100 k. 1.20 zl.
dodává silné, přezimované sazenice
FRT. LOSKOT,
uměl. zahradník v Koutě proti nádraží.
Každý kdo hledá
—
—
20
40
