Ročník XXI.
V Domažlicích, dne 23. dubna 1892.
Číslo 17.
POSEL OD ČEDCHOVA.
Domažlický týdenník pro zájmy politické, obecné a spolkové.
Vychází každou sobotu
náměstí a stojí:
Pro Demažlice:
čtvrtletně . .
1 zl.
půlletně . . . . 2 „
ročně . .
o 4. hodině odpoledne, v knihkupectví Karla Prunara na
Čtvrtletně:
Poštovní zásylkou:
za hranice . 1 zl. 33 kr.
čtvrtletně . 1 zl. 20 kr.
do Ameriky.. 1 „ 46 „
půlletně . . 2 „ 40
„
Donáška do domu 6 kr.
ročně . . . 4 „ 80 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Po dlouhém tichu strhla se nad západní Evropou
zase jednou děsivá bouře anarchistická a dnes ozývá
se po všem světě příšerná ozvěna: Ravachol, Ravachol,
Ravachol . . .
Po účinku bývá zlá rada, ale ta naše lidská
společnosť je již tak neprozřetelnou, že nehledí hro-
zící nebezpečí v čas odvrátiti, ale dostává strach a
bojí se, když už se neštěstí stalo — ze zkušenosti
nabýváme rozumu, jen že pohříchu sebe lepší rozum
nic nezmění na hotových událostech.
Tak už to bývá ve všem našem životě soukro-
mém i veřejném, tak se chová naše společnosť i vůči
nastávajícím převratům sociálním. Místo vážných
oprav a svědomitého vyrovnávání stávajících neshod
společenských vidíme lhostejnou netečnosť jedněch,
nerozhodnou polovičatosť druhých a zděšení všech,
strach všeobecný, když stojíme před dokonaným
dílem těch, kteří chtějí zvrátiti a převrátiti všechen
nynější řád společenský. Socialisté museli nám uká-
zati svou sílu hromadnými manifestacemi květnovými,
abychom poznali, že armáda nespokojeného proleta-
riátu roste víc a víc a že dávno již měla se řešiti
vážně velká otázka sociální.
A přec ani dnes ještě nedošlo v žádném státě,
ni v jednom parlamentě k opravdovému napravování
běd sociálních. Dělnickému hnutí jsme si již jaksi
přivykli, socialismus už není pro nikoho novinkou,
socialisté jsou na pohled dost mírnými, veřejnosť není
jejich ruchem už tak znepokojena jako s počátku.
Ale tím jsme ještě nepředešli nebezpečnému, náhlému,
násilnému převratu, naopak nebezpečí bude tím větší,
čím méně chuti a síly bude naše společnosť míti
k odstranění trvajících nepořádků. Po socialismu
hlásí se k světu anarchismus a jeho nejnovější vý-
kony v západní Evropě jsou předzvěstí toho, co
nás čeká, nebude-li otázka sociální řádně rozřešena
cestou mírnou a smírnou.
Do poslední chvíle žil svět klidně, jakoby hnutí
anarchistického nikdy nebylo, živá duše nestarala
se o to, co kdy hlásal a jaké stoupence dnes má
Bakunin, Most, Lafargue, Krapotkin a hle, kde se
vzali, tu se vzali, anarchisté zase řádí v Paříži,
Madridě, ozývají se v Belgii, Anglii, Italii, veřejnosť
je pojednou vyburcována, je rázem znepokojena,
všude šíří se pověsť o novém strašném hrdinovi
naší doby, Ravacholovi.
Ale lidská zvědavosť je nestálou, veřejnosť brzo
zapomene na anarchistu Ravachola, v dějinách mu
snad nanejvýše vykážou místo vedle řeckého Hero-
strata. Tím však, že se přestane o anarchismu mlu-
vit a psát, tím ještě nejsou zažehnány možné hrůzy
v budoucnosti i je věru nejvyšší čas, aby vlády a
parlamenty rokovaly ne o tom, kolik milionů má
se vyhoditi zase na nějaký bezdýmný prach, ale
jak by se předešlo dalším pohromám dynamitovým.
Je tedy snad na čase přímluva, aby naše ve-
řejnosť víc a vážněji než dosud zabývala se otázkou
sociální a především aby naši politikové co nejroz-
hodněji domáhali se všeho, co může prospěti hmot-
nému dobru našeho lidu.
O výchově v rodinách šlechty
za času Komenského.
(Dokončení.)
Podobným způsobem vzdělával se i Václav
Lobkovic, jenž později vynikal ve veřejném posta-
vení svém. Maje německé vychovatele, byl vychován
u matky své, jež ho zároveň učila cizím jazykům,
španělskému a vlaskému, studoval v jesuitě latinu
a filosofii a pak práva na Pražské universitě. Na to
odebral se na cesty do Italie, Německa, Nizozemí a
Anglie.
V dějinách rodokmenu Khevenhüllerů dočítáme
se, že členové rodiny této, cestujíce v 16. věku Špa-
nělském, málem by byli přišli o život. Když totiž
jednou prohlíželi si kostel S. Jago de Compostella,
lid klečel před ostatky sv. Jakuba a Khevenhülle-
rové nepoklekli, podezříváni byli z kacířství. Chěli
prchnouti, však na cestě byli chyceni v jistém mě-
stečku, kdež přinuceni byli odříkati věřím v Boha a
otčenáš. A když odejmuly se jim peníze a knihy,
byli opět na svobodu propuštěni.
Bartelme Khevenhüller napsal některé vychova-
telské zásady — pravidla moudrosti — pro svého
nejstaršího syna (1707). Stůjtež zde výňatky:
„Měj na paměti, aby žádný den ti neušel, ve kterém
bys neučinil něco bohumilého a něčemu se nepřiučil.
Nečiň přehmatů na kostelích nebo na statcích, jež
patří duchovním. Měj stav duchovní a stáří v počest-
nosti, neubližuj ani vdovám ani pannám; šetři chudé
a pomáhej starým lidem. Počna práci, měj ihned konec
na paměti. Obcuj s nábožnými lidmi, aby tvé srdce
nebralo zkázy. Svěří-li ti Bůh poddané, miluj nábožné
a zlé trestej a sice nejprv slovy, pak žalářem; nikoli
však na penězích, aby žena a děti netrpěly proto
nouze. Chceš-li panovat, nauč se sám napřed po-
slouchat. Nevěř donášečům; neodsuzuj nikoho, ne-
vyslechnuv napřed obě strany. Čemu nerozumíš, taž
se učených lidí po vysvětlení. Rád čítej knihy práv-
nické. Buď poslušen Boha a svého panovníka.“
Též Komenský přeje si, aby mladík z vysoké
školy cestoval a též aby cestováním, potřeba-li ja-
zyků cizích, německého, vlaského, francouzského,
známosti došel, aneb plněji v nich se utvrdil, ale
při té příležitosti s muži jinde slovutnými ve známost
vešel. Výchovu děvčat pak svěřuje Komenský ženám
rozumným, vážným, počestným, jež vychovávati je
mají na základě zásad v didaktice objasněných.
J. Lichtenstein přimlouvá se za výchovu dcer
šlechtických. Knížecí slečny za našich dnů buďtež
vychovány ve všech knížecích ctnostech, zvláště v
pobožnosti, nejvyšší to bázni, stydlivosti, počestnosti
a bázni Boží, pro kteréžto vlastnosti bývají jako
choti nejčistší a nejvěrnější. Hned v dětství přiučtež
se děvčata cizím jazykům, nevyjímaje ani jazyk la-
tinský, protože jsou kněžny, jež latinsky mluví,
chváleny a velebeny.
Ač r. 1627 vypuzen ze své vlasti, jak slunce
rozžehl světlo a vyhlazoval předsudky před ním za-
kořeněné. Vychovatelé, již s ním současně žili, ustu-
pují před jeho veleduchem jako hvězdy z obzoru
slunečním leskem oslněného a stávají se proti němu
malomocnými. Ano mnozí, které mohutností ducha
svého zastiňoval, jeho se stranili. Vždyť ani Ratich,
o jehož bližší spojení se Komenský ucházel, snad
z ješitnosti anebo z nepříznivého posuzování jeho
veleducha, neodpovídá na dopis, jejž mu byl Ko-
menský zaslal.
Předce však někteří šlechtici, zvláště kdož mu
byli v tužbách bližšími, všímali si nových jeho ná-
zorů. Proto v životopise Komenského seznamujeme
se s celou řadou vysoce postavených mužů, již po
Komenském toužili, jej osobně bráníce a podporujíce
a to nejen domácí, nýbrž i z Uher, ze Švédska, z
Anglie a j. Nicméně však někteří zůstávali při sta-
rých zásadách, je objasňujíce a je vynášejíce na
denní světlo. K nim přičísti jest rodinu Lichtensteinů.
Někteří členové tohoto rodu zabývali se druhdy
výchovou synů a dcer šlechtických. Zvláště Karel
Eusebius Lichtenstein byl muž, jenž vynikal vzdě-
láním svým. Narodil se 11. dubna r. 1611 a žil do
2. února r. 1684. (Komenský 1592—1671.) V Čechách
patřil mu Černý Kostelec, Skvorec a jiná panství.
Přiznával se ke straně katolické. Měl několik děti,
o jichž výchovu staral se pečlivě, napsav pro ně ně-
které zásady vychovatelské, snad jako instrukce,
jež sloužiti měly za vzory, jichž si zvláště všimneme
a je blíže objasníme.
V úvaze své klade předem Lichtenstein velkou
váhu na to, aby děti přiučovaly se záhy cizím ja-
zykům. Jakmile totiž dítě počíná mluviti, měj kolem
sebe lidi národnosti španělské, francouzské, české
a uherské. Takto z řečí jejich naučí se dítě zároveň
hovořiti touže řečí, jakou se s ním hovoří. Způsob
to pro učně lehounký a důkladný. Dítě bude pak
mluviti pravým přízvukem, jenž jest po náhledě jeho
v každé řeči nejdůležitější a nejpřednější. Tito roz-
liční jazykové budou mu ozdobou. Nutné a povinné
jest pro šlechtice, aby znal jazyk český a uherský,
neboť důležito jest rozuměti podřízeným, s nimiž je
mu často mluviti.
Jinak soudí v téže době Komenský.
Pokládá za velikou chybu tohoto způsobu vy-
učování, že děti učily se slovům a řeči bez známostí
věcí. „Čísti a psáti v každém jazyku spolu jíti má.
Řeči jest spolu s věcmi učiti, avšak jazykům ne
spolu než jednomu po druhém se učiti máme, znajíce
již věci, obzvláštních na ně způsobů potřebu.“
V zásadách právě sledovaných zůstává Komenský
i na vyšším stupni učby důsledným.
Hudební vzdělání sluší kněžnám, zvláště zpěv
a komposice. Práce je krášlí, zvláště vyšívání a
malování. K zapuzení dlouhé chvíle nechť dívky
zabývají se kreslením a rýsováním, malbou nebo
architekturou, neboť dovedou pak o těchto věcech
hovořiti a nápomocny budou choti svému. Též kněžna,
rozumí-li hospodářství, sluší jí a bude i manželu
k užitku.
Zprávy různé.
Říšská rada, která jak známo svolána jest na
den 26. dubna, bude prý zasedati až do konce května
a vyřídí v tomto zasedání předlohy o nápravě měny
a o vídeňských komunikacích. Mimo to vyřídí se
ještě několik méně důležitých věcí a odbude se
několik samostatných návrhů poslanců v prvním
čtení. Dále bude zvolen stálý výbor pro nový trestní
zákon, který však započne svou činnosť teprve v
měsíci září. Snad bude též zvolen stálý výbor pro
nové berní předlohy, o nichž v prvním čtení jednati
se bude asi v druhé schůzi poslanecké sněmovny,
při čemž dojde bezpochyby k povšechné debatě o
berní opravě. Ku konci tohoto zasedání vykonány
budou volby do delegací, které sejdou se počátkem
června v Pešti.
Po uzavření zemského sněmu. Jak známo, bylo
zasedání sněmu království Českého již skončeno. I
očekáváme nyní, že poslanci naši dostaví se do středu
svých voličů, aby těmto zprávu o sněmovní činnosti
podali. Takových schůzí voličských jest zvláště třeba
pro náš venkovský lid pošumavský. Klamali bychom
zajisté sebe samy, kdybychom se domnívali, že náš
lid na venkově jest národně dosti uvědoměn. Kdo
blíže přišel ve styk s lidem tímto, ten nám při-
svědčí, že tu ještě třeba mnoho práce, aby z lidu
našeho utvořila se pevná, nerozborná, nepodajná
hradba národní. Jest tu třeba slova živého, jímž
nutno častěji srdci lidu toho mluviti. Práce taková
nebude bezvýslednou. Hlavně poslanci naši mohou
tu velice působiti; majíť větší volnosť slova, lid jim
více věří a s důvěrou tou možno mnoho docíliti.
Způsobem tím napomůže se tak i jiným mužům, kteří
mezi lidem působiti sobě vytkli úkolem. Lid náš
nesmí býti opouštěn, k němu musí se neustále mlu-
viti, on stále musí býti seznamován se slavnou minu-
lostí předků svých a své země rodné, stále poučován
o své síle a důstojnosti, a pak zajisté utěšenější po-
měry nastanou v životě našem národním a v boji našem
kynouti nám bude vítězství,
Úmrtí. V předešlém čísle našeho listu oznámili
jsme, že důst. p. P. Adam Kralovec, farář ze
Střebska, zemřel dne 14. dubna v Příbrami, což nyní
doplňujeme jak následuje. Zesnulý se narodil na
statku v Byšensku u Domažlic dne 6. října 1838,
do školy chodil do Milaveč a odbyv jako privatista
zkoušku z tehdejší hlavní školy v Domažlicích, na-
stoupil v pověstném roce 1848 své studie v Klato-
vech, kde pobyl po celých 8 let až do ukončení
gymnasia. Byl pak přijat za alumna do arcibiskup.
semináře v Praze a vystudovav 4 ročníky bohosloví
byl v roce 1860 vysvěcen prozatím na diakona,
poněvadž se mu potřebných let nedostávalo, a teprv
po obdržení zvláštní dispense vysvěcen byl dne 7.
února 1861 na kněze. Od listopadu 1860 až do září
1862 působil v Kouřími jako diakon i kaplan, pak
až do konce téhož roku kaplanoval v Žebráce,
odkud povolán byl do Prahy za kaplana k sv.
Haštalu, kde ve své horlivé službě setrval až do
1. listopadu 1867. Pro své zásluhy i ze zvláštní
přízně jmenován byl katechetou na nové městské
Socialismus v Evropě.
