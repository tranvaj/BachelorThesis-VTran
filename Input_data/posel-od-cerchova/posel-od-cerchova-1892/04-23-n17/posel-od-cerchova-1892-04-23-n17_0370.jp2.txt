vyšší dívčí škole v Praze, kde blahodárně vyučoval
až do konce září 1872. Mimo to chvalně působil z
pouhé lásky a ochoty na tamní průmyslové dívčí
škole ct. spolku sv. Ludmily, začež se mu za obojí
tuto službu dostalo veřejného uznání pochvalného.
Pro svou ryzí a šlechetnou povahu, pro svou úslužnosť
a laskavosť, pro své milé a příjemné jednání a spů-
sobné obcování požíval P. Kralovec vší úcty a lásky
jak u svých ct. pp. kollegů tak i u měšťanstva vůbec,
ano zvláště ve vyšších kruzích byl osobou velice
oblíbenou. Proto byl také zvolen za polního kaplana
u c. k. priv. měšťanského sboru Pražských granátníků.
On byl povždy věrný a horlivý národovec a na ve-
řejném táboře lidu, konaném pod památným Rýzm-
berkem dne 6. září 1868, držel s plamennou vý-
mluvností uchvacující řeč o pravém a zdárném výchovu
a vlasteneckém povolání českých dívek. Po své re-
signaci na místo katechetské byl pak od října 1872
až do března 1873 kaplanem v Starém Rožmitále,
a konečně se stal farářem ve Střebsku, kde samo-
jediný po celých 19 let tamní rozsáhlou, dosti obtížnou
a přes 2400 duší čítající osadu horlivě a zdárně
spravoval. Střebsko samo o sobě jest malá a odlehlá
vesnice skoro uprostřed mezi Příbramí a Březnicí.
Zesnulý churavěl již přes celý rok na žaludeční
katarh, jenž se stal pak velmi povážlivým a nemocného
od 20. března na lůžko upoutal. Přes to všecko
sloužil ještě 25. března na sv. Zvěstování P. Marie
poslední mši sv. podpíraje se o hůl, a hned druhého
dne odejel do nemocnice milosrdných sester sv. Karla
Borom. v Příbrami, kde se mu dostalo pečlivého
ošetřování lékařského jakož i šlechetné, ano právě
milosrdné obsluhy a kde na Zelený čtvrtek ve 4 hod.
ráno dne 14. dubna teprv v 54. roce věku svého v
Pánu klidně zesnul. Jeho pohřeb, jenž se odbýval
v Příbrami na Boží hod velikonoční ve 4 hod. odpol.,
nazvati lze slavným a velkolepým. Přes všecko ne-
pohodlné počasí sněžné a deštivé sešlo se přec 22
kněží a ze Střebska, z osady zesnulého přišlo veliké
procesí se školními dětmi, s praporci a korouhvemi
na pohřeb svého dobrého pastýře. Také účastenství
v Příbrami samé bylo veliké a všeobecné, neboť
zesnulého k hrobu doprovázeli úředníci c. k. horního
závodu s p. vrchním radou Novákem v čele, hudební
kapela hornická v parádě, úřednictvo c. k. okres.
hejtmanství se svým hejtmanem baronem Webrem,
c. k. okres. soud s p. soudcem Harantem, městské
zastupitelstvo s p. purkmistrem Hailem, profesoři c.
k. horní akademie, professoři c. k. real. gymnasia a
c. k. učitelského ústavu, jakož i učitelstvo a veliké
davy Příbramského obecenstva. Mrtvola byla v domě
p. lékárníka M. Kralovce, bratra zesnulého, vykro-
pena a pak na tamním hřbitově u Sv. Kříže do
zvláštního hrobu uložena za usedavého pláče školních
dítek a vděčných osadníků ze Střebska, což i mnohé
jiné k slzám pohnulo. Také my voláme v upřímné
soustrasti za svým milým a zesnulým krajanem a
přítelem: „odpočívej v pokoji!“
Úmrti. Ve čtvrtek dne 21. dubna o 11. hod.
dopol. zemřel zde rodák zdejší, bohoslovec p. Jos.
Hojda po delší trapné nemoci tuberkulemi v 28.
roce věku svého. Bylo to o vánocích, kdy s radostí
spěchal z Prahy do domova svého, by se osvěžil a
nových sil nabyl k práci mu vytčené. A hle! —
nad očekávání Nejvyšší ve Svých úradcích jínak
stanovil. Upoután na lože nemohl již ani vrátiti se
za cílem svým a zemřel v rukou milované matky
své. Zesnulý byl horlivým studentem a příkladem
snaživého bohoslovce. Pohřben byl dnes o 4. hod.
odpoledne za přečetného súčastnění obecenstva na
hřbitově u sv. Jana.
Duchovenské. Ctěný rodák domažlický důst.
p. P. Max Pittrmann, farář v Melmicích, jme-
nován byl farářem v Staňkovech.
Sňatek. Dne 10. května t. r. o 11. hod. dopol.
slaviti bude sňatek svůj v katolickém chrámu Páně
v Humpolci p. Jindřich Příborský, c. k.
auskultant, se slč. Žany Dítětovou, dcerou býv.
c. k. kancelisty v Domažlicích, nyní ředitele tamní
záložny. Gratulujeme!
Letní jízdní řád na české západní dráze. Počí-
naje 1. květnem t. r. nabude platnosti na české
západní dráze částečně pozměněný jízdní řád. Rychlo-
vlaky, které doposud pouze mezi Prahou a Plzní
jezdily, budou od 1. května t. r. jako roku minulého
jezditi až do bavorského Brodu. Rychlovlak, který
odjíždí z pražského nádraží západní dráhy v 11 hodin
10 minut dopoledne, přibude do Domažlic ve 2 hod.
44 minut a do Brodu ve 3 hod. 14 minut odpol. Ve
Brodě bude míti příznivé spojení s rychlovlaky
státních dráh bavorských do Norimberka (příjezd
v 7 hod. 3 min. večer), do Mnichova (příjezd v 8
hod. 33 min. večer), do Inšpruku (přijezd ve 12 hod.
45 min. v noci), jakož i do Říma a Švýcar. Opáčným
směrem vyjede rychlovlak z Brodu v 1 hod. 25 min.
odpol., do Domažlic přibude v 1 hod. 57 min. odpol.,
do Plzně ve 3 hod. 20 min. odpol. a do Prahy v
5 hod. 35 min. odpol. Mimo to jezditi budou vlaky
z Domažlic do Prahy: osobní vlak č. 6. v 1 hod.
40 min. ráno, (příjezd do Prahy 6 hod. 50 min.
ráno), osobní vlak č. 8 v 8 hodin 14 min. dopol.,
(příjezd do Prahy v 1 hod. 45 min. odpol.,) osobní
vlak č. 4. ve 3 hod. 56 min. odpol., (příjezd do
Prahy v 9 hod. 24 min. večer).
Letni jízdní řád na drahách rakouských. Dnem
1. května t. r. vejde v platnosť letní jízdní řád na
veškerých drahách rakouských i cizozemských, ná-
sledkem čehož i na česko-moravské transversální
dráze některé vlaky valně změněny budou. Především
zruší se veškeré noční vlaky na trati Domažlice-
Klatovy-Horažďovice. Smíšený vlak č. 2156, který
dosavade v 5 hod. 25 min. ráno z Domažlic do
Klatov odjíždí, pojede odtud teprv v 7 hod. 50 min.
večer, totiž až po příjezdu večerního vlaku západní
dráhy z Prahy a Plzně. Vlak čís. 2151, přijíždějící
sem z Horažďovic nyní ve 12 hod. v poledne, přijede
pak teprv v 1 hod. 52 min. odpoledne a bude míti
připojení na vlaky západní dráhy do Prahy a do
Brodu. Odjezd a příjezd ostatních vlaků do Domažlic
a odsud zůstane i na dále nezměněn. Naznačenou
změnou vlaků c. k. státní dráhy vyhověno konečně
alespoň poněkud oprávněnému přání obecenstva,
neboť docíleno velmi výhodné a rychlé spojení
veškerých vlaků (noční vlaky záp. dráhy ovšem
vyjímaje) obou zde ústících drah.
Slavnosť „Vzkřišení“ odbývala se minulou sobotu
v městě našem obvyklým způsobem a za přečetného
účastenství zdejšího i okolního lidu. Počasí bylo
chladné a ku konci spustil se dešť. Slavnostního
průvodu, jejž vedl s četnou assistencí veledůst. pan
děkan Dr. Jan Dobrý, súčastnila se eskadrona dra-
gounské posádky zdejší, sbor ostrostřelecký s hudbou
a praporem, sbor veteránský s praporem, sbor ha-
sičský v nových černých přilbách, s hudbou a stří-
kačkami, veškeří živnostenští pořádkové se svými
praporci, mezi nimiž malebně se vyjímal cech řeznický
v stejnokroji s lesklými širočinami, členové obec.
zastupitelstva s purkmistrem v čele, veškeré c. k.
úřednictvo, c. k. fin. stráž a četnictvo, přednostové,
úřednictvo a zřízenci obou zdejších drah, c. k. pro-
fessoři a jiní státní a civilní hodnostáři, jakož i
učitelský sbor s mládeží školní a nesčetné množství
lidu. Veškerá okna na náměstí a vedlejších ulic ano
i hlavní okno v klášterním chrámu Páně, což jindy
nebývalo, illuminována byla hořícími svícemi, jakož i
krámy v loubích, v nichž několik transparentů umí-
stěno. Velmi pěkně vyjímaly se různobarevné ben-
gálské ohně na nárožích a několika domech, zvláště
pak červený bengál, jenž zapálen byl na věži dě-
kanského chrámu Páně. Pro silný dešť upuštěno
býti muselo po církevních obřadech od obvyklého
defile súčastněných sborů. — Před vzkříšením v
hlavním chrámu Páně odbývala se o 5. hod. odpol.
tatáž slavnosť v zdejším klášterním kostele způsobem
slavným, který jsme dosud v chrámu tom neviděli.
Na projevené přání několika občanů zdejších vedl
totiž svou lidumilností a laskavou ochotou známý
veledůst. pan převor Mühlstein s assistencí průvod
od Božího hrobu ven kolem klášterního chrámu,
jehož se i oddělení sboru ostrostřeleckého s hudbou
a velké množství obecenstva zúčastnilo. Jsme veledůst.
p. převorovi za to povděčni a tlumočíme přání obe-
censtva, aby se tato krásná slavnosť, která hned
poprvé tak velké obliby došla a nám dosud vzácná
byla, i budoucně ba i na vždy tak slavným způsobem
odbývala.
Upozornění obecným úřadům. Po ukončení
zemského sněmu svolá zemský výbor enketu k roz-
dělení peněz v obnosu asi 100.000 zlatých z 2%
fondu hasičského obcím a sborům hasičským, které
si lonského roku do konce měsíce července podaly
žádost o podporu na hasičské nářadí, na stříkačku.
Nejvíce žádostí přišlo z obcí německých a dle toho
viděti, jak se obce české o svoje záležitosti — ne-
starají.
Koncertní zábava pořádaná úřednictvem J. O.
říš. hraběte Bedřicha ze Stadionu v Koutě vydařila
se skvěle. Netoliko že hmotný výtěžek ve prospěch
„Ústřední Matice školské“ byl značný, ale co více
platí — provedením koncertních čisel úspěchu do-
konalého pořadatelé dosáhli. Všechna čísla programu
byla pečlivě nastudována a s velikou pochvalou
přijata. Zvláště líbila se však ouvertura „Čarostřelec“,
jež precisně provedena byla. „Věštba ptáka“, solo
pro piano, vroucně a tklivě malými, však hbitými
ručkami tak řka okouzlila. Barytonové a basové
solo líbilo se tak, že musela obě čísla opakována
býti. Taktéž jsme obdivovali se tenorovému solu,
jež přednesl host z Klatov, učitel p. Valenta. Pravým
požitkem bylo slyšeti lahodné zvuky vyluzované na
housle p. říd. Alex. Procházkou. Pianissimem, jež
dovedl vylouditi, elektrisoval všechno posluchačstvo.
Ostatní čísla sborová, jak svrchu praveno, byla
všechna řádně provedena, což svědčí o veliké a
neunavné píli dovedného sbormistra p. Al. Procházky,
jemuž vřelý dík za tak krásný večer nám připra-
vený.
Slevení jízdného na drahách pro učitele. Před
nějakým časem bylo dáno ředitelstvem státních drah
vyrozumění německému spolku učitelskému v Čechách,
že by učitelstvu byly povoleny tytéž výhody na
státních drahách, z jakých těší se c. k. úřednictvo,
kdyby zemská školní rada příznivě o žádosti uči-
telstva se vyslovila. I podány byly oběma zemskými
spolky učitelskými žádosti k zemské školní radě,
kteráž je ve své schůzi dne 15. března c. k. mini-
sterstvu ku příznivému vyřízení doporučila.
Sokolské zápalky. Pod tímto nadpisem rozesílá
továrna na zápalky Jana Julia Bondyho v Hořo-
vicích sirky s malebným obrazem Sokola, mávajícího
praporem. Vzhledem k četným dotazům o tomto
podniku prohlašuje předsednictvo České obce so-
kolské, že panu Juliu Bondymu k používání dotče-
ného nadpisu povolení neudělilo a že s tímto jeho pod-
nikem nic společného nemá.
Z vojenských kruhů dobře informovaných do-
chází zpráva, že má buď letošním, aneb na jisto
příštím podzimem položen býti z Prahy plzeňský
pěší pluk č. 35. svob. p. ze Sternecků-Doudlebských
opět do Plzně a v náhradu za něho mají vřaděny
býti do pražské posádky dva prapory pluku č. 73
a 18. prapor polních myslivců.
Dražší přeplav do Ameriky. Nával vystěho-
valců do Ameriky je letos ve všech přístavech
evropských veliký. To pohnulo přeplavní společnosti,
že uzavřeli mezi sebou úmluvu, kterou dnem 8. t.
m. počínajíc zvýšily plat za převoz do Ameriky za
jednu osobu o 10 marek.
Nošení uniforem úředníků stát. drah. Mini-
sterstvo obchodu vydalo nařízení ze dne 7. t. m.
všem správám - rakouských soukromých drah v pří-
čině nošení stejnokroje železničními úřadníky při
jejich pobytu v cizině. Dle nařízení toho nemají
úředníci rakouských drah při cestách mimo službu
v cizině ani v zemích koruny uherské nositi stejnokroj.
Při výkonech služebních jsou oprávněni a povinni
nositi stejnokroj také mimo území rakousko-uherského
mocnářství v těch případech, v kterých na základě
mezinárodních úmluv buď za občasného neb trvalého
služebního pobytu v cizině úřadní výkony vykoná-
vati musí. (Při trvalém dosazení na stanicích aneb
inspekčních cestách do připojených stanic.)
Úrazová pojišťovna jest ústavem, jenž lidu pra-
covnímu i práci poskytujícím má býti v každém ohledu
prospěšným, leč za stávajících okolností jest prospěch
tento více nežli illusorním. Tiskopisům, jež se stranám
zasílají a dle kterýchž má si každý sám vypočísti povin-
ný poplatek za dělníka neb dělnici u stroje pra-
cující, nerozumí ani stý díl těch, kdož je vyplňovati
mají. Jsou tak „jednoduše“ a „pochopitelně“ sesta-
veny, že by neškodilo, kdyby s každým exemplářem
vyslala správa pojišťovny jednoho úřadníka, (těch má
ve svých úřadovnách dosti,) aby straně jej vysvětlil.
Za takového stavu věcí není divu, když celá řada
poplatníků platí a neví zač a když v pokladnách
hromadí se přeplatky, jež páni úřadníci — dle osob-
ního sdělení poslanci Jindříčkovi, — stranám k
dobru prostě nepřipisují ani nevracejí, vymáhajíce
za to pilně následující rok nedoplatky i u těch, kdož
loni více nežli povinni byli, platili. Jen velkým ná-
valem práce, již sebe větší množství úřadníků vystih-
nouti nemůže, nejsou-li sami s věcí důkladně obe-
známeni, dá se vysvětliti, proč stranám zasílají se
uctivé žádosti, aby úrazové pojišťovně sděleno bylo,
za které vlastně období ten který poplatek byl do
Prahy zaslán, jak stalo se nedávno jistému starostovi
jisté obce. Podobným vedením stává se zamýšlený
prospěch poplatnictva mrzutou obtíží a není divem,
když k věci samé na místě nutné, všestranné důvěry
hledí se s pochopitelnou nedůvěrou.
Návrh na změnu hasičského kroje. České zem-
ské ústřední hasičské jednotě král. českého podala
Župní hasičská jednota pobělohorská dle
jednohlasného usnesení výborové schůze, v níž všechny
sdružené sbory zastoupeny byly, pamětní spis, kterým
uznává nynější stejnokroj hasičský (jmenovitě slav-
nostní) pro české sbory za nevhodný a dobré věci
hasičské škodlivý a to z důvodů těchto: 1. Zby-
tečnou skvostností svou stává se dosavadní kroj
terčem posměšků a dekorací členů působí rozbroje
ve sborech a jednotách širších i užších a tím i ne-
vážnosť u občanstva. 2. Nemístným napodobováním
vojenského stejnokroje pobádá příslušné státní úřady
k výtkám a zákazům a vzbuzuje tedy nevážnosť
vůči hasičstvu. 3. Jest nepohodlný a drahý. 4. Není
český. Zasýlatelé pamětního spisu kladou české ústř.
jednotě tyto otázky: Proč má býti oblek českých
hasičů podoben kroji vojenskému? Je snad ku kázni
hasičské potřebí upjatého kabátce vojenského či bude
jí spíše napomáhati bratrský háv družný sokolskému?
Proč máme býti stále terčem výsměchů a ne váženi
tak, jak jiné prospěšné spolky? Nemáme-li v lido-
vém kroji českém a moravském dosti vzorů, ze kte-
rých by se pro české hasiče dal sestaviti kroj český?
Žádáme tedy: Sl. česká zem. ústř. has. jednoto král.
českého račiž vypsati ceny na dodání návrhů pro
stejnokroj hasičský, který by byl: 1. K službě ha-
sičské vhodný, jednoduchý a úhledný; 2. co nejvíce
od kroje vojenského se lišící; 3. pohodlný a levný,
4. tvarem svým český. Dekorování členů buď
co nejobmezenější, jak u jednot sokolských. Z došlých
návrhů nechť vybéře se nejvhodnější a prohlásí se
za zemský kroj hasičstva českého. Návrh tento schvá-
len budiž pro veškeré hasičstvo české. Každý český
hasič nechť po upotřebení obleku starého zaopatří si
nový, jednotný zemský kroj český, kterýž si ovšem
sbory nově utvořené a členové nově přistouplí mohou
hned poříditi. Zasýlatelé pamětního spisu žádají ko-
nečně, aby o jejich návrhu v době co možno nej-
kratší bylo rozhodnuto, aby jednoty, jimž násled-
kem známého výnosu okr. hejtmanství, resp. c. k.
místodržitelství, kroj měniti bude, z části aspoň již
novým ustanovením říditi se mohly; a mnohé sbory
nové, které nyní na jaře obleky říditi si budou, aby
již nový jednoduchý kroj zemský si opatřili.
Pobodán. V neděli na Boží Hod po 8. hodině
večer zbodal na náměstí zdejším obuvnický pomocník
Josef Hrubý ostrým knejpem 18tiletého mladíka
Leopolda Kůstku tak nemilosrdně do zad, že zranil
mu až plíce a ledviny. Že surový čin ten přivolal
velké množství lidu, lze si pomysliti. První pomoc
poskytl mu ihned p. MUDr. Gustav Halík, načež
dodán byl do nemocnice. Pachatel byl zatčen a
nalezá se ve vyšetřovací vazbě.
Trestuhodné darebáctví. Minulou sobotu polá-
máno bylo 14 mladých lip, jež obec zdejší nákladem
svým započala vysazovati na České Kubici od hostince
„U tří Martinů“ směrem k „České studánce“. Zdejší
purkmistrovský úřad vypisuje 10 zl. odměny na
vypátrání zlotřilého bídníka toho.
