nejlépe buď darovati anebo nabídnouti ke koupi
správám museí.
Pokud se týče stříbrných předmětů, nalezeno
jich dosud jen málo, jsou to nejvíce prsteny a ná-
ušnice. Předměty z mědi jsou velmi vzácny a jen
předmětů bronzových poněkud více se naskytá:
zbraní, ozdob i nádob. Bronzové zbraně podobají se
mečům, dýkám a sekyrkám; sekyrkovité zbraně
bývají v týle opatřeny děrou, do níž zastrčeno bylo
topůrko s ouškem, jímž provlečen byl provázek,
kterýmž se topůrko k sekyře přivazovalo. Jiný druh
bronzových sekyr nemá v týlu díru, ale po stranách
laloky, jimiž byla násadka přidržována. Mimo tyto
nalézají se hroty, šípy a kopí bronzová. Z bronzo-
vých ozdob nalezeny dosud náramky, kroužky, (jež
mají mnozí za peníze), řetězy, jehlice do vlasů,
spony na spínání šatů a j. Nádob bronzových na-
lezeno posud málo, nalezené pak mají podobu misek
a věder. Vedle toho spatřujeme v různých nalezištích
kadluby či formy kamenné na slévání předmětů
bronzových. Ze železa zhotovovali staří nejvíce nože
a pak zbraně, jest jich však pořídku. Někde na-
skytují se i drobné předměty skleněné, jantarové,
především perly, provrtané to kuličky. Skleněné
starožitné předměty hrají obyčejně všemi duhovými
barvami.
Takové jsou tedy as předměty, jichž třeba nám
si všímati a uschovávati, aby, nalezeny byvše, se
nepohodily, nýbrž na patřičném místě uložily, jak
velí nám jich význam i prospěch národa.
Vedle toho bylo by ovšem záslužno sbírati i
předměty z dob novějších, kteréž mezi lidem naším
venkovským tu a tam se ještě zachovaly a určitým
rázem k charakteristice našeho národa měrou ne-
ocenitelnou přispívají. —
L.
Co týden dal.
Ve Vídni, 18. února.
Židé bořili hradby Jericha troubením. Němci
chtějí rozbiti české království křikem a hrozbami.
Na konservativní šlechtu se rozkřikli, vládě pohrozili
a to pomohlo aspoň na chvilku.
Němcům se tedy přece stane po vůli; v břez-
novém zasedání českého sněmu podá vláda znovu
neprojednané předlohy vyrovnací. Němcům k vůli
předloží také hotovou čásť o rozdělení okresů, ale
k vůli Čechům nic. Neníť ani slechu o tom, že by
se měla podati předloha o zřízení české obchodní
komory ve východních Čechách. Z toho dobře cítíme,
jaký vane ve Vídni vítr, ale při mrazivém větru
mohou zkřehnouti jenom lidé vyhýčkaní, choulostiví.
My jsme otužilými, my jsme přestáli tak mnohou
již psotu a nepohodu, že dnes už ani nového vy-
rovnacího mraku se nelekáme a bude-li z dopuštění
vládního přece jen pršeti tak, jak si to vymodlili
Němci, snad místo strachu napadne nám spíše zbožné
přání: slavná vládo, jen houšť! Máme-li zmoknouti
po chvilkách, ať se raději spustí najednou pořádný
liják, abychom jej ucítili všichni, především ti z nás,
kteří by se pořád ještě rádi vyhřívali na slunci
vládní přízně a proto myslí, že při německém dešti
na jedné a při svitu vládního slunce na straně druhé
přece jen se nad námi zklene barevná duha smíření
a míru. Takováto lehká důvěřivosť dosud nevymizela
ze řad českých a proto se nám zdá, že nebude pro
českou věc lépe, dokud nebude ještě hůře pro ty,
kteří zapomínají na slova Havlíčkova, že vlády od
jakživa více práv národů šetřili z bázně než z lásky.
Dnes tušíme, že obloha znovu se zachmuří; vláda
povolila Němcům, staročeští poslanci mandáty ne-
složí. Ale maličko a vyjasní se. Z nastávajícího
jednání sněmu českého pozná již kde kdo, kam
vlastně vede ta křížová cesta vyrovnací.
Z nynějšího jednání říšské rady je také dobře
viděti, kam vede ta nynější nepolitická politika. O
hospodářských potřebách lidu mluví se jen tak, by
řeč nestála, ale pro kapitalisty pracuje se ve jménu
které konají se k plesu —“, a v insertech: „Nejno-
vější damské vějíře“, a hned vedle toho: „Půjčky na
malé úroky udílí —“ a „Opravdové nabídnutí k sňatku“.
Vždyť tanec, půjčky a svatby tvoří v masopustě
nerozdílnou trojici, jedno plyne z druhého. Celý pochod
lásky lze odbyti při jediné čtverylce, ku př.:
Při první tuře řeč o nestálém počasí, o spoustě
vod, v nichž lehko svědomí člověka se utopí. Při
druhé řekne se, že to počasí jest obrazem nestálosti
dam, k čemuž ona připojí, že je to sice pravda, že
ale ona není taková. Po třetí podotkne se, že je tu
bolestně málo intresantních dam, z čehož plyne, aniž
by se to řeklo, slunečně jasně, že ona intresantní jest.
Odtud to jde rychleji. Při čtvrté tuře střelba z očí a
tisk rukou, při páté vyznání, a při šesté s její strany:
„Tamto jsou moje rodiče.“
Ostatně není k zábavě mnoho třeba. Hlavní pra-
vidla jsou: Nemluvit o sobě, nýbrž o své tanečnici, o
její mamince a přítelkyni; říkat vždy ano a nikdy ne;
smáti se, když se zívá; věděti, kde slečna X. koupila
si na šaty a mnoho-li zůstala na ně dlužna; k tomu
as tucet vtipů starých, všedních, půl tuctu klepů a
dva tucty slov „božské“, znamenité“, nebeské“, ,uchvatně
krásné“, „k službám“, a do klína spadne člověku, že je
příjemným a zábavným comme il faut. Z toho malá
známost, prohlášky a křtiny, a vše to takřka za fatku.
Tanec, zápalná oběť na oltáři masopustu, baví,
uchvacuje, unáší z tohoto světa do nebe, ale proto
třeba, aby člověk, který do něho se pouští, dal se
dříve zaopatřit a napsal svou poslední vůli.
T.
státu jen což. Loni se pomohlo společnosti lloydové,
nyní se povoluje 5 milionů pro paroplavební spo-
lečnosť podunajskou a za krátko má se dáti 40 mi-
lionů na účet státu na dopravní stavby ve Vídni.
K tomu se sice tváří kysele již i klub polský a
Hohenwartův, ale na konec asi přece stane se po
vůli vládě a Němcům, kteří žádají, aby se nyní
schválily také vídeňské předlohy.
Plán se změnou valuty bude brzo hotov. Z
Londýna vrátil se Rotšildův vyjednavatel, řiditel
Blum, pařížský baron Alfons Rotšild mešká ve Vídni
již několik dní, v nynějších poradách Rotšildů do-
jde ke konečnému rozhodnutí. Nová mincovní jed-
notka zavede se dříve nežli budou raženy zlaté pe-
níze. Vláda by dříve uzavřela s bankami smlouvu,
dle níž by se v určité době, asi ve třech letech, opa-
třilo určité množství zlata, z něhož by se pak daly
raziti peníze, kdežto nový zlatý počet dál by se již
od toho dne, který vláda ustanoví. K ražení nových
peněz má se koupiti zlata za 300 milionů zlatých.
Stříbro, jehož zásoba obnáší 166 milionů zl., nemá
se prodati, nýbrž zůstalo by v oběhu částečně jako
dobrá mince, částečně jako běžné stříbrné peníze.
Zprávy různé.
Světovou slavnosti nazvati možno onu, jež na
počátku jara letošního bude pořádána ve všech
zemích vzdělaného světa na počest 300letých naro-
zenin největšího učitele a vychovatele Jana Amosa
Komenského. Jakož známo, narodil se Komenský
na Moravě, byl biskupem Bratří českých, opustil v
krušné době pronásledování této náboženské společ-
nosti zemi českou, ukrývaje se na různých místech,
pracuje ku povznesení národů pomocí školy, zakládaje
je všude, kam přišel aneb byl povolán, až konečně zemřel
a pochován jest v Amsterodamu. On první vyslovil
zásadu vychovatelskou, kteráž teprve nyní po 300
letech dochází pravého ocenění, zásadu, že dítě má
býti vychováno v jazyku svém mateřském a ne cizím
a že nejprve má býti vychováno doma a pak teprve
škole odevzdáno. Spisů vychovatelských, jež po sobě
zůstavil, jest veliká řada a všecky téměř přeloženy
jsou již do všech jazyků a mnohé z nich staly se
všeobecnými; připomínáme, jen jeho Didaktiku, In-
formatorium školy mateřské, Orbis pictus, Labyrynt
světa a Ráj srdce a j.
Osobní. Pan MUDr. Augustin Halík, obvodní
lékař v Domažlicích, jmenován byl lékařem nemo-
censké pokladny domažlické.
Sňatky. V úterý dne 23. února o 11. hod. dopol.
oddán bude ve farním chrámu Páně v Košticích
zdejší rodák p. MUDr. Jan Holub, vrchnostenský,
tovární a městský lékař v Brozanech, se slečnou
Matildou Mederovou. — Dne 22. února slaví
sňatek svůj v děkanském chrámu Páně zdejším p.
Mat. Váchal se sleč. Annou Solfronkovou.
Úmrtí. Ve čtvrtek dne 18. února zemřela zde
měšfanka zdejší pí. Anna Doubková, rozená
Märzová, býv. majitelka mydlářského obchodu, po
delší nemoci v 59. roce věku svého, následkem chřípky,
k níž přidružil se zápal plic. — V týž den zemřel
zde pan František Klofat, přidělený respícient
c. k. finanční stráže v 42. roce věku svého, tuber-
kulemi.
Českým záložnám a spořitelnám. V období val-
ných hromad výročních obracíme pozornost našich
českých záložen a spořitelen na důležitý podnik ná-
rodní, jakým jest příští výstava národopisná. Jest
ovšem celá řada humanitních a vědeckých institucí,
kterýmž záložny a spořitelny ve vlastenecké snaze
každoročně příspěvky poskytují. Tím spíše nutno
pamatovati na národopisnou výstavu a doporučujeme
podnik ten valným hromadám českých záložen a spo-
řitelen zvláště pak ještě proto, že podpora tomuto
podniku udělená nebude se každoročně opakovati
a že podnik pro národ náš tak vysoce důležitý za-
sluhuje všestranné podpory.
Při taneční zábavě, dne 17. února v hostinci
p. Václava Kalouse odbývané, sebráno mezi hosty
ve prospěch Ústřední Matice školské 2 zl. 10 kr.,
kteréž redakcí naší odevzdány místnímu odboru.
Sbírky podobné slouží vždy ku cti té které společ-
nosti, kteráž pamětliva jest našeho důležitého vla-
steneckého ústavu.
Vydatnou pomoc živnostníkům mohou odběra-
telé a objednavatelé poskytnouti tím, že účty jejich
řádně platí. Liknavostí v placení účtů, která všeo-
becně jest rozšířena a často následkem nedbalosti a
bezohlednosti, děje se živnostníkům velké bezpráví
a způsobuje citlivá škoda. Pracovní mzda a suroviny
musí býti zaplaceny a to zaplacení nemůže nijak býti
nahraženo slibem, až nedostatky vlastní zaplaceny
budou; tak přichází často nejsolidnější živnostník,
jemuž není po ruce většího kapitálu, do nejtrpčích
nesnází, ba nezřídka bývá v existenci své ohrožen,
kdežto jeho dlužníci povinností svých lehkomyslně
zapomínají, ba často uraženými se vidí, prosí-li
je živnostník v nouzi své o zapravení svého poža-
davku. Nemůžeme tedy všem těm, jižto stavu živnost-
níků, jenž nyní tak velice jest stísněn, pomoci hledí,
dáti lepší rady než-li: Zaplaťte své účty a starejte
se o to, aby i přátelé Vaši podobně učinili.
České pedagogium v Plzni. V těchto dnech
došlo do Plzně ministerské rozhodnutí, dle kteréhož
bude již počátkem školního roku 1892—93 otevřen
prvý ročník nového českého pedagogia v Plzni a
byla zároveň vyzvána obec plzeňská, aby vyká-
zala nějaké pole nebo zahradu, kde by se mohli cho-
vanci cvičiti v pracích hospodářských. Postupně pak
otevrou se ostatní tři ročníky — každoročně po jed-
nom. Zároveň s druhým ročníkem bude zřízena 1. a
2. třída cvičné školy. Bude míti tedy Plzeň počát-
kem příštího školního roku o dva nové vyučovací
ústavy více: Pro pedagogium bude se stavěti nová
školní budova.
Nové zlaté mince. Dle „Tgbl.“ byl již ražen
první vzorek příští zlaté mince rakouské a sice de-
setizlatník. Jest o poznání větší než posavádní
osmizlatník, též o málo větší než dvacetifrank (Napo-
leondor), ale menší než dvacetimarka; nová mince
má také větší cenu než dvacetifrank a menší než dva-
cetimarka a sice rovná se tento desetizlatník 20.52
franku a 17.21 marky. Nový zlatník čili florin roz-
dělen bude též na 100 krejcarů a byl by dle relace
16.2 proc, to jest náš nynější zlatník rakouské
měny měl by zákonitou cenu 86 krejcarů ve zlatě.
Pětizlatová státovka platila by 4 zl. 30 kr. ve zlatě.
V tomto případě jedná se však pouze o vzorek,
který se může ještě několikrát měnit. „Tagbl.“ tvrdí
se vší určitostí, že předlohy o nápravě měny do-
stanou se po velikonocích do říšské rady. (Zpráva
tato o nové příští zlatce nezdá se však býti pravdě
podobnou!)
Úpadek ohlásila v Plzni obchodní firma se suknem
„Bratři Schwarzkopfové“. Dluhy obnáší 100.000 zl.
Opět statistika. Notář v Nové Kdýni p. Dr.
Max Wellner dokončil právě dva a padesátou
mapu svých obrázkových a statistických
map, v které každému nahlédnouti jest volno. Mapa
dva a padesátá znázorňuje: 14 krajských soudů v
království Českém; zemský soud; 219 soudních
okresů; 5 horních senátů; 210 okresních výborů
(v Doupově, Lomnici atd. nejsou okresní zastupi-
telstva); 213 berních úřadů (ve Volarech, atd. není
berní úřad); 8 notářských komor; 89 okresních
hejtmanství; dvě města se statutem; 90 okresních
školních rad (k počtu hejtmanství přichází totiž
ještě Praha); 55 gymnasií, 17 reálek, 12 zkušebních
komissí pro všeobecné školy obecné a měšťanské,
16 ústavů pro vzdělání učitelů a učitelek. Domaž-
lický školní okres má jednu měšťanskou školu
pak 37 českých a 13. německých obecních škol.
Dále ukazuje mapa, že jest v Čechách: 264 prů-
myslových škol odborných a pokračovacích, 5 vyšších
obchodních škol; 2 vyšší hospodářské školy, 5
středních hospodářských a lesních škol, 27 nižších
rolnických a hospodářských škol; 10 okresních
finančních ředitelstev a 10 okresních soudů důchod
kových; 71 erárních poštovních úřadů, 33 úřadů
poštovních koníren, přes 1000 neerárních pošt; 85
cejchovních úřadů, 13 dráh. Konečně mapa vyka-
zuje: 5 obchodních komor, 186 nemocenských po-
kladen, 107 nemocnic, 15 četnických velitelských
oddělení; 4 diecése; 127 vikariatů. Dva a padesát
map vyložených v řečené notářské kanceláři vykazuje
přes 1500 vyobrazení, větších i drobnějších. Pan Dr.
Max Wellner, notář Novokdýňský, pracuje nyní jiné
dílo statistické, směřující k statistice osvětové.
Dílo bude asi začátek dubna hotovo. Bude obsaho-
vati: jména 1600 žijících českých spisovatelů
v Čechách, na Moravě a v Slezsku; zprávy o 90
politických spolcích, 120 literárních spolcích, 200
knihkupců. Spisovatel byl by rád, kdyby nějaký
spolek politický neb literární převzal ná-
klad. Náklad v přítomném případu nejspíše se vy-
platí; neb z jmenovaných adresátů asi 800 by po-
drželo po výtisku jim zaslaném.
Zadání stavby kasáren. Obecní zastupitelstvo
klatovské vypísuje veřejné ofertní řízení na zadání
stavby normálních jízdeckých kasáren pro divisní
štáb, tři škadrony jízdy s vedlejšími budovami a ne-
mocnicí v Klatovech podle příslušných plánů a roz-
počtů. V podrobné plány jakož i podmínky lze na-
hlédnouti na městském úřadě v Klatovech. Oferty
buďtež podány včetně do 25. t. m.
Nošení vojenské uniformy, jakož vůbec jednot-
livých dílů uniformy (jak na př. vojenské čepice)
se nečinnému vojákovi zapovídá. Když se jemu při
vstoupení do nečinného poměru vojenská uniforma
ponechá, může jí jen, nežli přijde do svého bydliště
a pak při dostavení se k vojsku upotřebiti. Poněvadž
jest dle tohoto příkazu c. a k. ministerium vojenství
nečinným vojákům nošení vojenské čepice k civil-
nímu obleku výslovně zapovězeno, proto se to osobám,
které ku stavu vojenskému ani nepřináležejí, tím méně
dovoliti může, a musilo by se proti těm, kteří by
vojenské čepice ku krytí hlavy užili, buďto domluvou,
případně dle ministerialního nařízení ode dne 30.
září 1857, i trestem zakročiti, pakli by se snad dle
všeobecného trestního zákona (§ 333) i trestuhodný
skutek vyskytl.
Školy zavřeny. Obecné a měšťanské školy v Su-
šici byly za příčinou rozmnoživší se epidemie osyp-
kové mezi školní mládeží v úterý tento týden na
dobu neurčitou z nařízení okr. školní rady uzavřeny.
Padělané zlatky. Od nějaké doby jsou v oběhu
padělané zlatky, které jsou fotografií a tiskem pa-
dělány. Každý se vyzívá k opatrnosti.
Nově vyzbrojení četnictva. Z Vídně se sděluje,
že pomýšlí se v rozhodujících kruzích na změnu ve
výzbroji četnictva. Na místě ručnic repetovek, jež od
r. 1872 u četnického sboru jsou v užívání, bude za-
vedena nová ručnice soustavy Mannlicherovy. Avšak
vzhledem k velikému nákladu, jaký zavedení nové
ručnice vyžaduje, bude tato změna ve výzbroji jen
postupně prováděna.
