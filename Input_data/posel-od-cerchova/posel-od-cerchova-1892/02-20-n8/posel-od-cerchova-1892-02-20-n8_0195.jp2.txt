Ze Sokola domažlického. Jelikož valná hromada
odbývána dne 2. t. m. pro nedostatek času nemohla
veškeré části programu vyříditi, svolána br. starostou
dodatečná valná schůze na den 14. t. m. do spolkové
místnosti br. Ant. Peroutky, při kteréž vyřízeny zbý-
vající dva odstavce programu, totiž: volba činovníků
a volné návrhy. Za nepřítomného starostu br. Frt.
Kitzbergra, jenž hodnosti své se byl vzdal, zahájil
schůzi u přítomnosti 21 členů místostarosta br. Jos.
Dostal o 2. hod. odpol. Dříve než přikročeno k
volbě, ujal se slova náčelník br. M. März. Připomíná,
že v nastávajícím roce bude nám konati přípravné
práce k oslavě 25tileté památky založení jednoty
naší, což nebude úkolem snadným při neutěšených
poměrech, ve kterých jednota nyní se nalezá, trpíc
nedostatkem členů vůbec, postrádajíc mladších, cvi-
čících členů takřka úplně, a netěšíc se valné přízni
našeho obecenstva. Napomíná proto bratry, by navště-
vovali pilně cvičení a hleděli získati nových členů,
by jednota důstojně mohla vystoupiti na veřejnosť
v roce jubilejním. Radí dále, by bratři volili svorně
a končí přáním, by volba šťastně dopadla. Na to
přikročeno k této a zvoleni: starostou br. M März,
jeho náměstkem br. Jos. Dostal, náčelníkem br. Václ.
Franc, pokladníkem br. Ant. Peroutka, jednatelem
br. Emil Vlk; do výboru bratři: Jan Fastr, Ant.
Holub, Karel Prunar, Alois Černý; za náhradníky
bratři: Jan Solfronk, Ant. Martinovský, Frt. Straka,
Hynek Amerling; za revisory účtů br. Karel Hájek
a br. Jakub Pelnář. Zvolení úřad jim svěřený přijí-
mají a tím volba ukončena. Na přání s několika
stran projevené usnešeno, by ještě v tomto maso-
pustě pořádán byl taneční věneček pro členy a zvané
hosty při mírném vstupném, a sice dne 27. t. m. v
sále „u Šumavy“; se zvaním již počato. K návrhu
br. starosty a br. Pelnáře budou stanovy upraveny dle
vzorných stanov vydaných „Českou obcí sokolskou“,
kteráž práce svěřena výboru, kterémuž též nařízeno,
by započal již nyní s přípravnými pracemi pro na-
stávající slavnosť jubilejní. Poněvadž tím program
vyčerpán, schůze skončena.
Osobní. K návrhu místní školní rady jmenovaný
školní inspektor pro zdejší veškeré obecní školy p.
Frant. Kitzberger, potvrzen byl c. k. okresní školní
radou.
Fundace po Evě Pitzkrové, založená pro chudé
měšťany a měšťanky zdejší, rozdělena byla městskou
radou ve schůzi dne 19. února v obnosu zl. 351.65.
Ze 24 podaných žádostí, které otcům chudých k
podání dobrozdání před tím předány byly, obdrželi
fundaci tu mužští: Aug. Adamovic, Kacerovský Jiří,
Petr Holub, Martin Paroubek (81tiletý) a Josef
Kůstka; ze ženských pak: Eva Holých, Marie Ci-
bulková, Kateřina Hornová, Marie Paroubková a
Markéta Forstová.
Předvolání. Věřitelé pozůstalosti Barbory Sou-
kupové ve Lštění, která 26. července 1891 zemřela,
mají se do 18. března t. r. přihlásit u okresního
soudu v Horšově Týně.
Pensijní fond zdejších obecních úředníků, svého
času zařízený, do něhož dotýční roční příspěvek
skládati povinni jsou, obnášel koncem roku 1891
zl. 5583.07.
Zemřela následkem zranění. Žebračka Anna
Svobodová, 102 roky stará, pocházející z Havlovic,
jež před několika týdny na náledí pádem zlomila
sobě nohu, zemřela následkem utrpěného pohmoždění
v pondělí v nemocnici zdejší.
Měšťanská Beseda v Domažlicích pořádá v sále
„u Černého koně“ masopustní pondělí 29. února t.
r. domácí taneční zábavu pro členy a zvané hosty.
Se zvaním započne se v nejbližších dnech. Rekla-
mace přijímá p. Karel Prunar, knihkupec v Domaž-
licích. — Knihy pro pány členy vydávají se každo-
denně od 12—1 hodiny polední a mimo to v úterý
od 4—5 hodin odpoledne, v neděli od 11—12 hod.
dopolední v místnostech spolkových u pana knihov-
níka. — Za členy besedy přistoupili pp. Hlaváč
Frant., official dráhy, Ant. Topinka, ředitel kůru, a
F. Beneš, inženýr.
Taneční zábava řemeslníků domažlických odbý-
vati se bude dne 21. února v sále „u Černého koně“.
Dozvuky šibřinkové Sokola domažlického po-
řádány jsou dne 27. února v sále „u Šumavy“.
Všeobecně vzdělávací spolek dělnický odbývá
v neděli dne 28. února maškarní taneční zábavu v
sále „u Cerného koně“. Masopustní úterý pak v témž
sále redutu s velkou merendou.
Masopustni ponděli dne 29. února pořádá ma-
škarní merendu v sále u „Šumavy“ Řemeslnicko-
živnostenská jednota a div. spolek Havlíček s bo-
hatým programem, jejž přineseme příště. Merenda
ta zahájena bude velkým průvodem v týž den o 3.
hodině odpolední.
Mladý větroplavec. Walter Mercer, 18letý vyná-
lezce v Indianopolis, honosí se, že překonal všechny
překážky větroplavby a bude moci plouti vzduchem
libovolně. Loď jeho je podobna Penningtově, která
potkala se nedávno s nezdarem. Bude užívati páru
místo elektřiny, neb parou pořidí při menší tíži více
síly dosud, nežli elektřinou. Loď bude válcovitá s
konci kuželovitými. Bude 24 stopy dlouhá, kužel na
každém konci bude 5 stop dlouhý a kabina 10 stop
dlouhá. Bude stavěna z aluminia a poletí nejméně
50 mil za hodinu. Stroj bude o třech koňských silách.
Stroj požene tři větrná kola otáčející se 850 za mi-
nutu. Při sestupování neb nehodě užívá se zvláště
sestaveného padáku. Stroj bude v kabině a bude
vytápěn olejem neb plynem.
Dobrovolný sbor hasičský a ochranný v Kla-
tovech bude tyto dny již úplně jako ochranný sbor
vyzbrojen a bude moci v 5 minutách počtem 26
členů pomoc ke katastrofám, jako při výbuchu par-
ního kotle, strží mračen, povodní, sessutím stavení,
neštěstí na dráze a pod. poskytnouti. Také každý
člen hlídku požární konající v plesích, divadle a t.
p. bude vystrojen tak, že při sobě bude míti torbu
s veškerými pomůckami k poskytnutí pomoci one-
mocnělým a pod.
Sněhu napadlo v posledních dnech nejen u nás,
ale v celé střední Evropě neobyčejné množství. V
alpských krajinách leží ho z výši na dva metry a
místy jsou závěje až 15 metrů vysoké. V sobotu
sypal se tam sníh tak hustě, že lidé, kteří se právě
na cestě nalézali, byli v nebezpečí, že budou úplně
zaváti a některou chvíli se nemohli ani s místa hnouti:
dítky byly jen s obtížemi ze sněhu vytahovány. Ve-
škeré spojení jest už od neděle přerušeno. V lesích
lámou se stromy pod tíhou sněhu, podobně trpí sta-
vení ležícím na nich sněhem.
Zábavných Listů, obrázkového časopisu, vydáva-
ného nákladem Aloise Hynka v Praze, vyšel sešit
10. s obsahem hojným a pěknými obrázky.
„Hospodáře českoslovanského“, ústředního listu
zemědělského pro Čechy, Moravu a Slezsko, illustro-
vaného týdenníku za chef-redakce prof. Dr. J. B.
Lambla a zodpovědné redakce Ad. Štěpánka vyšlo
právě č. 6. ročníku XXII., jež honosí se jako vždy
pečlivým a vybraným obsahem.
Ze soudní síně.
Prali se „na mokro“.
(Před porotou plzeňskou. — Dle „Nov. Plz. Novin“.)
Večer dne 29. listopadu 1891 byli Petr Mach a
Jan Halík v hostinci „na ostrůvku“ v Domažlicích,
kterýž tenkráte Jiří Jahn najatý měl.
Jan Halík bavil se se svými soudruhy, řezni-
ckými tovaryši, které později až před hostinec vy-
provodil a když se vrátil, zasedl si za stůl, který
vedle stolu, za kterým jakýs Petr Mach a Václav
Kačerovský seděli, přistrčen byl. Mach, který s
Halíkem kamarádil, počal tomuto vyčítati, že drží
s kluky, čímž myslel tovaryše, a pak počal se s ním
o tom hádati, kdo z nich víc vypije, při čemž ze
svých míst častěji proti sobě vystoupili a do sebe
strkali. Petr Mach pravil pak k Halíkovi: „ty
mne nezabiješ, já se tě nebojím,“ načež mu Halík
zase pravil: „vždyť nemám s tebou co dělat.“ —
Tak to tropili spolu dále a když pak Halík ven šel,
šel Mach za ním, křiče: „vidíš, že se tě nebojím,“
a když vyšli, zavřel Jiří Jahn za nimi dvéře a více
se nevrátili.
Po půl druhé hodině s půlnoci slyšela Majdalena
Machová ránu na dvéře svého domu, šla otevřít a
tu spatřila svého muže Petra Macha zkrváceného a
bědujícího a když ho do světnice dovedla, pravil
jí: „ten všivák Halíkovic mně dal, střeva mi tečou.“
Na opětovanou otázku svou dostala za odpověď,
že Halíkovic Honza, syn toho chromého obuvníka,
mu to udělal. Marie Votavová, v témže domě by-
dlící, byvši bušením do domovních vrat probuzena,
slyšela volání Petra Macha před vraty stojícího,
„že ho píchl Jan Halík, syn obuvníka Halíka“ a
když pak jmenovaná svědkyně, její sestra Anna
Holubová, manželka dělníka, a později též matka
poraněného Anna Machová do příbytku jeho se do-
stavily, jej do postele uložily a na rány jeho stu-
dené obklady dávaly, tu poraněný opět a opět k
jich otázkám odpovídal, že „Honza Halíkovic, syn
chromého Halíka mu to udělal“.
Totéž opakoval — k otázce Med. Dra. Jana
Halíka, který k lůžku jeho byv Majd. Machovou
zavolán se dostavil. Poraněný byl na to kolem 4.
hodiny ranní do všeobecné nemocnice v Domažlicích
přenesen a když tam c k. četnický závodčí Frant.
Halma a policejní strážník Václav Solfronk přišli a
po pachateli se ptali, tu poraněný Petr Mach zase
tvrdil, že „Jan Halík, řezník, jehož otec je chromý,
je pachatelem“. Téhož dopoledne ještě toto své
udání před komisí c. k. okresního soudu učinil, svou
přísahou stvrdil a odpoledne předvedenému Janu
Halíkovi ve tvář opakoval. Dne 1. prosince 1891
Petr Mach zemřel.
Při pytvání jeho mrtvoly zjištěny na hlavě 3
rány ostrých hran a uhlů, na břiše shledána od
násadce mečovitého až k pupku probíhající rána
ostrých hran a uhlů a uprostřed této rána druhá
těchže hran a uhlů, 4 cm. dlouhá, směru vodorov-
ného; při otevření dutiny břišní konečně zjištěna
na přední ploše žaludku 4 cm. dlouhá, vodorovně
probíhající rána ostrohranná. Soudní lékaři Med.
Dr. Jan Halík a Med. Dr. Augustin Regál prohlásili
takto: veškeré rány na mrtvole Petra Macha zji-
štěné spůsobeny byly nástrojem ostrým; rána, kterou
přední stěna žaludku proťata byla, spůsobila, že
obsah jeho — pivo a zbytky potravin — do dutiny
břišní se vylil a septický zánět pobřišnice přivodil,
a tento zánět přivodil smrť Petra Macha; ani oka-
mžitou lékařskou pomocí nebylo lze jej zachovati
na živu.
Jan Halík čin jemu za vinu kladený však po-
pírá: když dne 30. listopadu m. r. o 7. hod. ranní
c. k. závodčí četnický František Halma a policejní
strážník Václav Solfronk do jeho obydlí se dostavili,
aby jej zatkli a jej na celý příběh se vyptávali, tu
doznal obviněný Jan Halík, že měl s Petrem Machem
před hostincem „na ostrůvku“ pranici, ale jen „na
sucho“, v tom prý spatřil dva neznámé muže a z
obavy před nimi utekl domů a neví proto, co se s
Petrem Machem dále stalo; byv téhož dne u c. k.
okresního soudu v Domažlicích vyslýchán, nechtěl
o nějaké pranici s Petrem Machem ničeho věděti,
udávaje, že Petr Mach před hostincem „na ostrůvku“
naň sice se sápal a dokonce kabát mu roztrhl, on
prý však ho toliko od sebe odstrčil, řka: „dej pokoj
bláhovej“, a odcházeje k domovu, zočil pojednou
zmíněné dva „neznámé muže“ a viděl prý — o čemž
téhož dne ráno ničeho nevěděl — jak tito Petra
Macha tloukli, proto prý utekl domů a doma z ote-
vřeného okna naslouchal nářku a křiku z ulice.
Ostatně našla se svědkyně, která udání zesnu-
lého Petra Macha dojista potvrzuje a doplňuje, Anna
Kabourková, manželka dělníka v Domažlicích, jež
bydlí ve vzdálenosti asi 100 kroků od hostince „na
ostrůvku“ a ve vzdálenosti as 20ti kroků od obydlí
Jana Halíka. Noc ke 30. listopadu m. r. probděla
skorem celou, chovajíc své děcko; kolem půl druhé
s půlnoci zaslechla od hospody „na ostrůvku“ křik,
ze kterého porozuměla slovu „uhoď“. Otevřela okno,
poněvadž ale ničeho neviděla, zavřela je opět, za
chvíli však, když se křik opětoval, pootevřela je
opět a tu viděla a poznala kolem její obydlí utíka-
jícího Jana Halíka a za strouhou, která teče mezi
hostincem „na ostrůvku“ a obydlím Petra Macha,
hlas, v němž poznala hlas Petra Macha: „Honzo,
Honzo, ty's mně dal.“ I viděla vstoupit Jana Halíka
do dvířek jeho obydlí, za chvíli však opět vycházet
a směrem z města se ubírat a teprvé po čtvrt ho-
dině poznala podle vrznutí dveří, že se domů vrátil.
Po provedeném líčení, ve kterém byla vina
Halíkova úplně dokázána, pronesla porota na dané
jí otázky kladný výrok, následkem čehož Jan Halík
uznán vinným zločinu zabití a odsouzen k těž-
kému žaláři na dobu 18 měsíců.
(Zasláno.)
Díkůvzdání.
Slovůtný pán, p. Dr. Josef Bittner, professor
v Karlíně, obdaroval chudý kostel náš překrásnými
harmonickými zvonky. Cenný tento dar potěšil
každého, komu až dosud bylo přáno, líbezný har-
monický zvuk zvonků slyšeti. Pokládám si za milou
povinnost štědrému panu dárci ve jménu svém a
své osady tímto veřejný dík vzdáti. „Bůh odpla-
tiž Vám v hojnosti svého požehnání!“
V Milavčích, dne 15. února 1892.
František Lang, farář.
Díkůvzdání.
Divadelní spolek „Havlíček“ vzdává všem
P. T. účastníkům jich plesu dne 7. února svoje
nejvřelejší díky. Srdečně děkuje též svému
režiséru p. Hynku Amerlingovi za darování velkého
umělecky provedeného obrazu Thalie, jakož i jeho
synu p. Josefu Amerlingovi.
Listárna.
Pan A. Geringer v Chicagu. Milerádi vyhovíme! List ihned
odeslali! — Pan J. P. ve V. Číslo po druhé zaslali a žádané
vyřídili! Domažlický pozdrav!!
Černé, bílé a barevné hedvábné látky od 45 kr
do zl. 15.65 za metr — hladké a vzorkované (as 240 rozličných
druhů a 2000 různých barev, jakosti atd.) roby a kusy prosté
porta a cla zasýlá továrna hedvábí G. Henneberg (c. a k. dvor.
dodav.) Zürich. Vzorky obratem. Dopisy stojí 10 kr. porta.
Týdenní trh v Domažlicích dne 18. února 1892.
Přivezeno bylo
Pšenice . hktl.
Žito . . „
Ječmen. . „
Oves . . „
Hrách . . „
Brambory. „
Zelí. . . kopa
Seno . . . q.
Sláma . . . q.
Máslo . . . kg.
Vejce . . kopa
47
64
39
7
—
—
Prodáno za cenu dle
I. tř.
zl. [kr.
20
9
40
7
5
45
II. tř.  III. tř.
zl. [kr.
7
5
30
30
10
zl. [kr.
5
3
45
—
—
3
3
1
60
70
—
—
—
—
—
1
—
—
—
—
—
80
2
1
50
NE. 2947.
Vyhláška.
Kdožby v roce 1892 nějaké kmenové dříví
z porubní doby 1891-92 zakoupiti chtěl, ohlaš
to do dne 29. února 1892 u podepsaného
úřadu. Při tom se podotýká, že o přihláškách
těch bude pojednáno až po lhůtě, k jich podání
určené a že není rozdílu, učiní-li se přihlášení
hned, nebo až dne 29. února 1892.
Po ukončeném rozdělení dříví nemůže pak
žádné víc pro tento rok prodáváno býti, poněvadž
co zbude, vesměs hlavnímu kupci dle smlouvy
odevzdáno býti musí.
90
20
20
—
—
60
40
—
Z purkmistrovství kr. m. Domažlic,
dne 20. února 1892.
Purkmistr: Petr Hana.
