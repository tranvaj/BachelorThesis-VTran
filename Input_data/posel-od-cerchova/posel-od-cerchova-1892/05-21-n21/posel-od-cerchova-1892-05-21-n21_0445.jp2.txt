Ročník XXI.
V Domažlicích, dne 21. května 1892.
Číslo 21.
POSEL OD ČERCHOVA
Vychází každou sobotu o 4. hodině odpoledne v knihkupectví Karla Prunara na
náměstí a stojí:
čtvrtletně:
Pro Domažlice:
za hranice . 1 zl. 33 kr.
čtvrtletně . . . . 1 zl.
do Ameriky . 1 „ 46 „
půlletně . . . . 2 „
Donáška do domu 6 kr.
ročně . . . . . 4 „
Domažlický týdenník pro zájmy politické, obecné a spolkové.
Poštovní zásylkou:
čtvrtletně . 1 zl. 20 kr.
půlletně . . 2 „ 40 „
ročně . . . 4 „ 80 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Ve sněmovně poslanecké předložil ministr financí
dr. Steinbach osnovy zákonů o upravení valuty;
pět zákonů týče se výhradně valuty a šestým zá-
konem udílí se ministrovi financí plnomocenství, by
5procentní papírovou rentu, prostou daně, pak 5pro-
centní obligace Vorarlberské dráhy a 43/4procentní
obligace dráhy Rudolfovy převedl na novou míru.
Zásady upravení mince a měny zahrnuty jsou ve
dvou předlohách, z nichž jedna stanoví, že má za-
vedena býti míra korunová a druhá o tom smlouvu
s Uherskem obsahuje
Nová měna bude měna zlatá, počítací mincí
bude koruna a ta búde se rozpadati ve sto ha-
léřů; za míru mincovní pak ustanoveno, že má
2952 korun připadati na 1 kilogram mincovního
zlata (v němž jest v 1000 částkách 900 částek zlata)
a že tudíž z jednoho kilogramu ryzího zlata má býti
3280 korun raženo. Mince zlaté budou se raziti
po 20 a 10 korunách; vedle normální váhy ustano-
vena jest ještě váha průchodná, kteráž tvoří hranici,
až po kterou se zlaté mince v soukromém obchodu
přijímati musí. Zlaté mince raženy budou na účet
státu i také na soukromý účet. Dukát bude také
na příště ražen co mince obchodní, naproti tomu se
ražení zlatých mincí po 8 zl. a 4 zl. zastaví. Vedle
těchto zemských zlatých mincí zůstanou v oběhu
zemské stříbrné mince rakouské měny a stříbrný
zlatník rak. m. bude roveň 2 korunám. Částkovými
mincemi korunní měny budou ze stříbra raženy ko-
runa a půlkoruna čili 50haléř. Mince niklové
budou se raziti po dvacíti a desíti haléřích; mince
bronzové po dvou a jednom haléři. Mince niklové
budou raženy z čistého niklu a mince bronzové z
95 dílů mědi, čtyr dílů cínu a jednoho dílu zinku.
Stříbrná a kovová drobná mince se stáhne.
Papírové peníze zůstanou na dále v oběhu
a bude zlatka rovna dvěma korunám. Mincovní
smlouva s Uherskem připouští veškeré mince v obou
polovicích říše ražené do oběhu, dále bude raženo
za 200 milionů stříbrných korunových mincí, za 600
milionů korunových niklových mincí a za 26 milionů
bronzových mincí. Ze všech těchto peněz připadne
na rakouskou polovici říše sedmdesát a na uherskou
polovici třicet dílů. Také výlohy s vyplácením pa-
pírových peněz spojené, jež činí 312 milionů, budou
v poměru 70 ke 30 rozděleny. Také o oběhu pa-
pírových peněz a o placení v hotovém zlatě budou
v přiměřené době smlouvy uzavřeny. Celá smlouva
po upravení valuty má platnost až do r. 1910. —
Třetí návrh zákona nařizuje, že splátky ve zlatě
možno též v zlatových zlatnících konati, při čemž
42 zlatých zlatníků rovno jest sto korunám. —
Čtvrtá předloha zákona obsahuje přídavek ku
statutu rakousko-uherské banky i týká se výplaty
bankovek zlatem; pátá konečně předloha nařizuje
vypsání výpůjčky 183,456.000 zl. v 4procentní zlaté
rentě daní prosté, za kteroužto výpůjčku se opatří
potřebná zásoba zlata. — Pátá předloha zmoc-
ňuje finančního ministra k půjčce 183 milionů zlatých,
aby za sumu tuto zlata nakoupiti mohl, by se z něho
mohly zlaté mince raziti.
Jakých vlastností má míti
obchodník a živnostník.
Dobrý obchodník a živnostník má se vyzname-
návati těmito vlastnostmi: přičinlivostí, po-
řádkem, vypočítavostí, chytrostí, pořád-
ností, spolehlivostí a vytrvalostí.
O těchto vlastnostech chceme se tuto stručně
zmíniti. Přičinlivost je čilá duševní i tělesná
práce při užitečném zaměstnání. Přičinlivost je
vlastním dítkem pilnosti, matkou podivuhodných
výtvorů průmyslu a umění nového a starého věku.
Žádné umění a zaměstnání není tak vznešené, aby
přičinlivost k němu nedospěla. Přičinlivost je pravý
kámen moudrosti, jež dělá zlato z kamene i smetí.
Kde je přičinlivost, tam není nikde nouze. Zkrátka,
přičinlivost přemůže každého nepřítele a přinutí i
štěstí, aby se zastavilo. Člověk je k lenivosti
nakloněn a jest tudíž zapotřebí jakési duševní
převahy a pevné vůle, má-li se přemoci moc leni-
vosti a pohodlnosti. Práce se má vykonati rychle,
bez dlouhého povídání a otálení. Stálým cvikem
navykneme velmi brzy čilosti a pilnosti.
Pořádek vykazuje místo tam, co pilnost na-
shromáždila; pořádek určuje, kdy která práce je
na čase a vede knihy a poznámky o všem, co se
vykonalo. Pořádek má místo pro každého člověka,
pro každé nářadí, oddělení pro každý lístek a ho-
diny pro každou práci. Pořádný člověk uvede kaž-
dodenně věci do takového pořádku, že kdyby v
noci zemřel, v ničem ani nejmenší nedorozumění
nepovstane. Pořádku může se přiučiti každý, ze-
jména pokud je ještě mlád.
Vypočítavost jest duší každé živnosti. Mno-
hý obchodník dělá špatné obchody jedině z té pří-
činy, že není vypočítavým. Pozorování událostí, jež
se sběhly, a zkoumání následků jejich, je nejlepším
cvikem k nabytí této vlastnosti. Vypočítavost nás
vede ku spoření a rozumnému hospodaření. Vypo-
čítavost ukáže mnohému, že neumí tak hospodařiti,
jak se mu to zdá, Vypočítavost učí, že je poctivost
nejlepší zásadou v životě praktickém a že jest da-
rebák zároveň blázen.
Chytrost je praktická moudrost života. Chy-
trostí vyrozumívá se náležité a přiměřené užívání
řeči a takového též jednání dle místa, času a jiných
okolností; ten je chytrým, kdo si dovede zaopatřiti
takové postavení, jež jest ve všech případech vý-
hodné. Chytrost radí, aby se ze dvou set věcí zvolila
ta, která přináší jistý úspěch a ne ta, jež může
přivésti k velikému štěstí, ale v pádu nepříznivém
i úplnou zhoubu. O důležitých věcech káže chytrost
mlčeti, aby nás výhody, které by nám vzejíti mohly,
zakročením jiných neminuly. Chytrost je výtvorem
rozumu. Chytrosti veliké je zapotřebí tomu, kdo
chce vstoupiti do společnosti obchodní. Nikdy ne-
vstupujž do spolku s lidmi lakotnými, vášnivými,
svéhlavými a mstivými; rovněž ne se starým, dů-
věrným přítelem. Není to příliš chytré jednání,
počíná-li někdo samostatnou živnost bez dosta-
tečného kapitálu aneb vypůjčí-li si peníze k zapo-
četí obchodu od lidí, kteří se půjčováním peněz
živí; a ještě o menší chytrosti svědčí, vyzveme-li
přítele, aby za nás v takovém případu ručil. Moudří
lidé nabývají vědomostí rozumem, lidé obmezeného
rozumu zkušeností, hlupci bídou a nouzí.
Spolehlivost a pořádnost je hlavním
pilířem života praktického. Jest to ctnosť, již všichni
vychvalují a jen někteří vykonávají. Máme spole-
hlivého člověka proto rádi, že dostojí slovu a béře
ohled na poměry naše. S nespolehlivým člověkem
jednáme neradi, poněvadž plány naše kazí, o čas
nás připravuje, a okazuje, že mu za to nestojíme,
aby k vůli nám dostál slovu a byl pořádným. Po-
řádnost vztahuje se k slibům ohledně doby placení
a vykonání prací. Jest to vlastnost, již u řádného
obchodníka a řemeslníka nenalézáme a jejíž nedo-
statek nám dává na jevo, že to s obchodem a živ-
ností jeho asi tak nevypadá, jako se spolehlivostí.
Vytrvalost. Vytrvalostí rozumíme neunavné
a ustavičné snažení provésti záměr, který jsme za
dobrý uznali. Nemoudré by bylo, kdyby někdo
K nové měně.
Feuilleton.
Ženy a květiny.
Pod tímto názvem napsala anglická spisovatelka
Wilcoxová zajímavé pojednání, z něhož vyjímáme ná-
sledující:
Nejzajímavějším u ženy jest dle mého náhledu opět
jen žena. Nikoli proto snad, že ony milejší jsou nám
než muži, ale proto že ony jsou nesnáze pochopitel-
nějšími a velmi různých druhů. Mužové mají jisté
vlastnosti vesměs sobě společné, jistý přesný ohled
k pohlaví našemu, jistý stupeň sobectví, určitou vlastnosť
povahy, kterou zbožňovati i zavrhovati ženy mohou.
To vše nalezneme u každého muže. Z jich přednosti
klíčí jistá hrdosť a sebevědomá jistota, že mohou se
bez nás obejíti, že užijí, chtějí-li, dobrých časů i bez nás,
nedbajíce toho, že my láskyhodnými jsme.
Jestiť mezi ženami tolik druhů žen jako mezi kvě-
tinami a bylinami vůbec. Ale jest jen několik málo
určitých vzorů, snadnému roztřídění přispůsobilých a ku
pozorování lákajících. Nikdy na ženu nepohlížím za
jiným účelem, než abych ji mohla zkoumati, rozebrati
a dle toho do jistého duševního vnitřního oddělení za-
řaditi. Obyčejně činím tak jediným pohledem, ač někdy
přesné ustanovení to vyžaduje více studie a pilnějšího
rozboru.
Na prvém místě stojí žena krásná — „kráska“.
Obyčejně taková jest velkou, tváře pravidelné, rysů
význačných. Taková může býti bledou nebo růžovou,
může býti blondýnkou nebo brunetkou, rozmarnou nebo
zdrženlivou, ohnivou nebo klidnou. Přes to vše ale nemohu
ji pojmenovati jinak než „kráskou“. Ona pro mne v
mých očích není hezkou, milování hodnou ani okouzlující
— ona jest krásnou! Ráda se na ni dívám, zajdu si,
abych ji mohla spatřiti, ale nehodlám se jí dotknouti.
Taková žena získá si můj obdiv jako krásný obraz.
Muži se za ní vždy obracejí, ona jest ze všech stran
lichocení vystavena, obdivována a hledána, při tom
však ale zřídka kdy vroucně milována. Muž její jest
na ni hrdým, ale není náruživým milovníkem. Kladu ji
proto do téže třídy, do jaké kladu kamelie, jiřinky,
topolovky, fuchsie a jiné krásné, leč bezvonné květiny.
*
Jiným druhem jsou ženy líbezné, milování hodné
povahy. Takové nechť jsou malé či velké, vskutku
krásné, hezké aneb jen zajímavé, jsou vždy líbeznými
a milování hodnými. Ony jsou jen zřídka kdy silnější
povahy, ale za to jsou velitelkami sebe samých, do-
vedou sebe ovládati, jsou milými a rychle přízeň si
získávají. Bez jakéhokoli snažení se strany její, každý,
kdo do styku s ženou takovou přijde, sezná, že ona
není sobeckou, nýbrž že jest dobrosrdečnou a ryzé
mysli. Ona sebe nevynáší, ba opakem nad sebe staví
ženy jiné a i v maličkostech jest velikomyslnou. Žena
taková jest velmi oblíbena u ženského pohlaví, muži
věnují jí své nejvřelejší přátelství, které začasté mění
se v nejhlubší náklonnosť, jestliže častěji s ní se stýkají.
Její chování jest stejné jak k ženám tak i k mužům;
má mnoho přátel a její muž pokládá ji za „křížek
mezi andělem a dítětem“. Na podobnou ženu málo kdy
jsou ostatní ženy žárlivy. Já pokládám ji za libovonnou
lilii, beztrnnou růži, za větévku resedy a heliotropu a
obkličuji ji věčně zeleným břečtanem.
Třetí třídou jsou ženy přesného intellektu, duševní
síly. Žena taková je vzdělaná a obeznámená ve všech
předmětech, žádostivá uznání svých duševních schopností.
Ona přemýšlela o každém předmětu na zemi i pod
zemí a utvořila si o něm své přesvědčení. V tom
okamžení, kdy předmět ten či onen základem rozmluvy
jest vyvolán, spěchá žena taková každého přesvědčiti
o tom, že vše o něm ví. Kdysi mívala žena ta krásnou
tvář, ale její bystrý rozum vyhladil brzy krásu z tváře
její. Ona silně jest k tomu nakloněna, přepjatě se
strojiti, nositi podivuhodné klobouky a sestavuje si
celou odpověď dříve, nežli otázku zodpoví a čeká, aby
jiní odpověděli pouhým přisvědčením. Přítelkyně její mluví
o ní s velkou úctou jako „o osobě velmi intelligentní,“
zač i její muž ji považuje, ale on také často nucen
jest, nechtěje hlad trpěti, jísti v hostinci. Taková žena
připadá mi jako česnek, jehož malá čásť dostačí k
úplné chuti.
Konečně jsou tu každodenní hezké holky, hezké
mladostí, nadějí a velmi dobrým úmyslem. Takové
nemají žádných význačných tahů v tváři své, ale na
těch oko naše rádo spočívá jako na jednoduché chu-
dobce, smetance a kvetoucí jetelině u cest všude
rostoucí.
Ne všechny ženy mohou býti lidskými květinami
dle své volby, ale všechny bez výminky mají se vy-
stříhati toho, aby přirovnány býti nemohly k býlí a
O.
bodláčí. —
