Ročník XXI.
V Domažlicích, dne 5. listopadu 1892.
Číslo 45.

POSEL
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Pro Domažlice:
za hranice . 1 zl. 33 kr.
čtvrtletně . . . . 1 zl.
do Ameriky . 1 „ 46 „
půlletně . . . . 2 „
Donáška do domu 6 kr.
. 4 „
ČERCHOVA
D
Domažlický týdenník pro zájmy politické, obecné a spolkové.
Poštovní zásylkou:
čtvrtletně . 1 zl. 20 kr.
půlletně . . 2 „ 40 „
ročně . . . 4 „ 80 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
ročně
Společná porada důvěrníků
českého národa v Praze.
Výsledek úterní společné porady důvěrníků všech
českých stran a tedy celého národa českého bude
zajisté mezi všemi upřímnými Čechy v zemích ko-
runy Svatováclavské s potěšením uvítán. Zdi, dě-
lící jednotlivé strany, sice nepadly — to také sotva
kdo očekával, — ale důležitost a užitečnost společ-
ného postupu všech stran ve prospěch základních
částí našeho národního programu výroky všech
řečníků slavnostně byla uznána. Ze žádné strany
nikdo neodvážil se výhody součinnosti všech stran
popírati a všichni řečníci je uznaly. V resoluci pak,
jež byla od dra Riegra navržena a jednohlasně
přijata, přislíbily všechny strany ochotu ke spo-
lečné akci v nejdůležitějších a stěžejních částech
našeho národního programu.
Na jednu jedinou schůzi je to výsledek věru po-
těšitelný. Jednota celého národa v kardinálních a ode
dávna hájených zásadách znovu byla manifestována.
A to v době, kdy společného klubu českého není
více, slušno klásti na nejprvnější místo události v
zájmy národa českého hluboko zasahujících.
Schůze zahájena po 11. hodině v jedné ze síni
pražské „Měšťanské besedy.“ Dostavili se do ní:
z Moravy: Za konservativní velkostatkáře Jeho Excel.
hrabě Egb. Belcredi, za národní poslance pp: Bubela,
dr. Fandrlik, dr. Mezník, dr. baron Ot. Pražák, Za-
pletal a Dr. Žáček; za stranu lidovou dr. Tuček a
Heimrich; ze Slezska: P. Swiežy a dr. Hrubý; z
Čech: za konservativní velkostatkáře hrabě Buquoy,
princ Ferd. Lobkovic, princ Karel Schwarzenberg,
kap. děkan Hora, baron Leonhardi, dr. Berger, dr.
Bráf; za poslance národní strany svobodomyslné:
dr. Julius Grégr, dr. Eduard Grégr, dr. Josef He-
rold, dr. Kaizl, dr. Engel a K. Thůma; za poslance
strany staročeské hrabě Harrach, dr. Mattuš, dr.
Rieger, doktor Šolc a prof. Zeithammer a za Škardovo
sdružení doktor Škarda.
Navržená resoluce se změnami drem Englem
žádanými se na to jednohlasně přijímá v tomto znění:
„Zástupcové stran z Čech, z Moravy a Slezska
v této poradě súčastnění, trvajíce při svých ode
dávna hájených zásadách směřujících k uvedení v
platnosť státního práva, k zabezpečení přiměřeného
zastoupení zemí koruny České v radě koruny, ku
provedení spravedlivých volebních řádů, jakož i ku
provedení rovného práva národností ve všech zemích
koruny České a k rozvoji samosprávy, prohlašují
ochotu zasaditi se důrazně o svorné hájení těchto
zásad i faktické provedení jich a považují pro
zdárnou činnosť v těchto směrech za prospěšnou, aby
v těchto oborech ode všech súčastněných stran hle-
děno bylo společného dorozumění.“
Dej Bůh, aby již jednou k tomu došlo, by v
Čechách domácí bratrský mír zavládl, aby přestaly
veškeré třenice mezi národem naším, kteréž činnosť
k společné práci jen oslabovaly k radosti našich ne-
přátel. Boj mezi stranami dosaváde u nás vedený
oslabuje veškerý rozvoj nejenom na poli politickém,
ale i obchodním, o čemž každý zajisté jest přesvědčen.
Jen ve svorné práci a ne v ničivém vespolném boji
kyne nám spásný cíl!
Naši předkové a my.
Přetrudný byl stav národa českého po osudné
bitvě bělohorské, kdy národ omráčen jsa trval ve
smrtelných mdlobách, tak že i nejurputnější vlastenci
pochybovali o jeho znovuzrození a skoro ani nedou-
fali, že posvátný jazyk svatováclavský by kdy opět
mohl dosáhnouti předešlého svého významu a své
důležitosti. Lahodné zvuky české řeči byly výmítěny
ze škol, z chrámův i úřadův, a český jazyk pro-
hlašován byl za neschopna vzdělání a vědeckého
rozvoje. A měkká, podajná povaha česká počala
podléhati.
Známy jsou doby křížové, doby utrpení národa
našeho, a známy jsou také doby našeho znenáhlého
probouzení se. O ně zasadili se duchové smělí, od-
hodlaní a vytrvalí, kteří měli pevnou naději, že zu-
božený národ probudí ze smrtelného spánku. Ta
láska, kterou milovali národ, jenž mřel ve snížení
nejhlubším, i dnes jest nám nevystihlým vzorem,
jemuž v dějinách rovného nenalezáme. Se zápalem
zastávali se nejdrahocennějšího dědictví po svých
praotcích, jazyka a neustali v zápase, až opětně
rozhlaholily se hlasy české po všech nivách českých,
ve městech i v obcích, v chaloupce jako v sídle
panském, ve školách, v úřadech i ve chrámech.
A my, když toho všeho užíváme, když poohlédneme
se opět do doby tehdejší, neměli bychom si vážiti
pokladu tak draze vykoupeného, vymaněného z těs-
ných pout, pro nějž tolik protivenství bylo snášeti
našim buditelům?
Mužové ti, puzeni jsouce vroucí touhou, aby vrátili
národu českému řeč vlastní a s ní národnosť, směřo-
vali k cíli, kterého bylo možno dosíci jenom přes
bouře, strasti, protivenství a zápasy. A ejhle, železnou
pílí a snahou neúmornou dovedli toho, co bylo jich
největším ideálem!
A co nám předkové naši odkázali, co křisitelé
naši pro nás učinili, povinností naší jest, abychom
nejen zachovali, ale i zlepšili a romnožili. K
tomu zůstavili nám krásný příklad píle, kterouž vždy
a všude možno dospěti k cíli. Nezapomínejne na
odkazy svých předků, následujme světlého příkladu
svých křisitelů, nezoufejme, když zloba hrozí nám
škoditi, když hlupci nám lají a nepřátelé proti nám
bouří. Povinnosť k vlasti a k sobě samým budiž
naším vodítkem ve všech podnicích, jí se nevyhýbejme
ani nezříkejme.
Jakobídnou jeví se býti povaha člověka, kterýž
s lhostejnou tváří pohlíží k ruchu národnímu, aniž
by se odvážil jen dost malým způsobem na něm se
súčastniti a kterému národní úspěch neb nezdar jest
jednostejný. Bohužel že povah takových v národní naší
společnosti máme pořád více než malému nás počtu
a stálému nás ohrožení je na prospěch. A ještě vět-
šího provinění dopouští se na cti a dobrém jménu
národa ten, kdo k národu svému se ani nehlásí,
za vlastní řeč se stydí a ji v hloupé nadutosti na-
hrazuje mluvou cizí. Ovšem tak mohou jednati
jen ti, jimž lhostejna jest slavná minulosť českého
národa, a kteří prospěchy národa staví buď pod své
vlastní anebo pro ně nemají žádného porozumění,
ale bohužel špatný příklad jejich kazí dobré mravy
ostatních. Podobní tvorové nejsou hodni jména če-
ského, ač bohužel velmi často k vůli osobnímu pro-
spěchu a nekalé ctižádosti tlačí se do popředí, jak
to velmi často vídáváme.
Mnoho již učiněno bylo pro dobro národa ve
směru politickém i národohospodářském, avšak jest
ještě mnoho krajin země České, kde obyvatelstvo
dosud nechápe, proč by se mělo vzdělávati a proč
všímati si pokroku, jako bohužel tomu tak jest na
našem Pošumaví a českém jihu. Proto znovu upo-
zorňujeme na to, jakož jsme již byli několikráte
učinili, že povinností každého vzdělance jest, aby
Pamatujte na Ústřední Matici školskou!
Feuilleton.
dvě hodiny podle diktátu, to jí také vynese 30 marků
měsíčně, pak mimořádné psaní adres — — — půjde
to, půjde!
Úryvky z románu herečky.
Napsala Kamilla Harry.
(Dokončení.)
Kterak si Paula oddechla, když příchodem starého
chéfa mladý Harkort se poroučel. Nebylo by pro ni
nic trapnějšího bývalo než se před ním ucházeti o kus
bídného výdělku.
Jak přísně a zamračeně vypadala tvář starého
chéfa; i chování jeho prozrazovalo pána, který si je
vědom, že má před sebou podřízeného tvora.
„Dal jsem vás předvolati, slečno“, — promluvil
chladným, odměřeným tonem, „jelikož se mi vaše písmo
líbí a ve své offertě píšete, že jste české řeči úplně
mocna. Jedině toho mohu potřebovati. V mém comptoiru
nikdo z pánů česky nerozumí, já rovněž ne, náš cestující,
který byl korrespondenci tuto vedl, mešká právě na
cestách. Dopisy ty však musí býti česky zodpovídány!“
Proč? hm, co záleželo Paule na tom, těšilo ji jedině
to, že může chéf její služby potřebovati, a že tak každý
měsíc o několik marků více vydělá.
V málo minutách byla zaměstnána již překladem
několika dosti dlouhých dopisů a korrespondenčních
lístků.
Jsouc s prací tou hotova, obdržela německé kon-
cepty k českým odpovědím. — —
Chéf byl spokojen. Byla engažovaná každý den
na dvě hodiny. Radosť zářila jí z očí, když opouštěla
compioír.
Dopoledne píše u doktora a spisovatele S .
Ernina churavosť stále se horšila. Vůči Paule ne-
tajil lékař své mínění — nezhojitelné souchotiny! . .
tak půl roku ještě! . . . a Paula s resignací naučila
se hleděti budoucnosti vstříc. Ztratí-li sestru, zbude
jí ještě on — Arno Harkort! Milovala jej z celé duše,
nestalo se její vinou, že se do něho tak zamilovala,
nýbrž on vyhledával jí od prvního okamžiku, přišel
vždy, když samotna pracovala v privátním comptoiru,
a vždy víc a více stával se důvěrným. Jednoho dne
přišla poněkud později, pátá úřední hodina již odbyla
a Paula měla ještě napsati delší jedno důležité psaní,
které večer mělo dáno býti na poštu. Tak stalo se,
že zůstala v obchodních místnostech sama a Arno s ní.
Chvíle té použil, aby jí ohnivými slovy vyznal
lásku — a Paula mu uvěřila.
Od onoho dne nescházeli se již skoro nikdy v
comptoiru, za to však všude jinde, trávíce spolu celé večery
v divadlech, koncertech a ve všech možných zábavách.
Co Ernin život zvolna uhasínal, Paulinin se pro-
bouzel, vzplál novým nadšením, láskou a neobmezenou
důvěrou v šťastnou budoucnosť. Arno zahrnul ji dosti
penězy, takže sestru svou mohla obklopiti nejlepším
pohodlím. A Paula všechno co dostala, obětovala jen
své sestře, aby jí mohla ulehčiti a radosť spůsobiti. Jak
mohly býti teď šťastny! — Leč bylo všechno marno,
čas rychle prchal a s ním i život ubohé sestry — —
— —
na jaře skonala — —
Paula v Berlíně osiřela. Ernu pochovali, a za
krátký čas odjel švakr její do Ameriky. Arno přemluvil
ji, aby se vzdala vedení korrespondence u jeho otce a
žila bezstarostně z toho, co on jí poskytuje. Učinila
tak, doufajíc, že myslí to upřímně a že se snad již v
brzku rozhodne pro lepší, čestnější její budoucnosť.
Jak se však ulekla, když jednoho dne se jí před-
stavil v uniformě aktivního důstojníka. Vědělať, že jako
důstojník se s ní nikdy oženiti nemůže.
„Byla to nezlomná vůle otce, bylo mi poslechnouti
— sám mi to vymohl!
Výmluva ta pronešená s největší rozpačitostí při-
pravila ve chvíli té Paulu o všechnu rozvahu. Jako
šílená vrhla sebou na pohovku trhajíc se sebe všechny
šperky.
„Maitressou! tedy nic jiného jsem nebyla než tvojí
maitressou! . . .
Zas bylo to v tom samém městečku jako tehdáž-
Sedíc v zákulisí pozorovala Paula starého listonoše,
který ve svém zevnějšku skoro pranic se nezměnil,
an s obvyklou švítorností hlásí se o krejcárky za doručená
psaní. Dnes netázala se po žádném dopisu, kdo by jí
také měl psáti, vždyť už nikoho nemá!
„Slečno Paulo, nemám drobné, buďte tak laskava
a dejte za mne listonošovi dva krejcary.“
Vyhovujíc přání, podávala Paula starochovi žádané.
Tento ji poznal.
„I Bože, slečinko! vždyť my se už známe, ale to bych
vás byl nepoznal, umřel vám někdo, máte smutek?
