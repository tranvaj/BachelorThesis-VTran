ten ruch, který po všech vlastech koruny svatováclav-
ské vznikl a který se snaží o to, abychom v zrcadlo
své minulosti mohli pohleděti s oprávněnou pýchou.
Nám buď heslem: „Kdo můžeš, pomoz!“
Že naše bodré studentstvo, jehož letošní činnosti
všechna chvála, učinilo v této věci i u nás počin,
jest mi velice milo a skoro, abych otevřeně mluvil,
je mi to zárukou, že hnutí toto již u nás neusne.
Končím, přeje naší příští výstavě národopisné
z celé duše nejlepšího zdaru . .
bude zajímavé znázornění vývoje našeho písemnictví.
Jak, kdy a proč ho přibývalo, kdy klesalo a opět
nastal rozkvět nový, který byl přetržen náhle skoro
dvěstěletým úpadkem, jejž teprv naše doba překonala
a písemnictví naše opět přivedla k novému rozkvětu.
Jak toto znázornění je důležité, pochopí každý z nás
velmi snadno.
Další části poví nám, čím se naši předkové bavili,
jaká měli přísloví, kterým pověrám věřili, jak slavili
národní svátky, jak svatby, křty a pohřby, a k tomu
všemu pořadatelstvo připojí protiobraz, jak my se ba-
víme, která máme přísloví, a slovem, jak ve všem
zmíněném si vedeme.
Poznáme tam, co je lepší; zda to, co pěstovali
naši předkové, nebo to, co my.
V tom, že páni pořadatelé žádají, abychom sbírali,
zaznamenávali a na výstavu posílali dobré i špatné,
vyniká ještě jasněji heslo výstavy této „poučovati“;
neboť, jak vám známo, velectění, od chyby se člověk učí.
Tím jsem naznačil aspoň poněkud, co bude příští
národopisná výstava obsahovati, a dokázal, jak tuším,
dosti jasně, že k jejímu provedení nestačí sbírky výroby
nové aneb to, co již máme v museích, ale že třeba
mravenčí píle k sesbírání toho, co nám zde onde po
městech a dědinkách z minulých věků ochráněno zůstalo.
K tomu cíli má pomáhati každý, kdo má lásku ku
svému národu — a pomoci může každý. Skoro každý
z nás má buď sám něco starožitného nebo ví, že mají
něco podobného jeho známí, u nichž se může s vý-
sledkem o zapůjčení věci té přimluviti, nebo přichází
do styku s lidem, který podobné věci má a prodal by
je, tuť naskýtá se mu příležitosť sprostředkovati koupi
věcí těch, jež milerád některý z odborů národopisné
výstavy zakoupí.
Prvý odbor pro uspořádání národopisné výstavy
sestavil se v Praze a vede si velice čile. Činnosť jeho
však by byla přec málomocna, kdybychom mu všichni
nepomohli, kdyby každý z nás, zejména naše paní
a dívky mu nepřispěly.
Ježto však od nás z venkova do Prahy vše za-
sílati je dosti obtížno, jest třeba, aby se zařizovaly
krajinské odbory národopisné. Zejména u nás v pa-
mátném kraji domažlickém, na který Praha velice počítá,
je toho dvojnásob třeba. I my sami, kteří — přiznejme
se — na loňské výstavě ze všech krajů českých nej-
slaběji jsme byli zastoupeni, musíme se přičinit, abychom
napravili chyby loňské.
Přiznávám rád, že sbírání naše je a bude spojeno
s mnohou nepříjemností, mnohde sběratel nebude přijat
vlídně a přátelsky, jinde bude naň náš venkovský lid
pohlížeti s obvyklou nedůvěrou a nebude odpovídati
na jeho otázky. Avšak i přes tyto obtíže musí si každý
zdatně vésti a těšiti se blahou vzpomínkou, že i on
jako člen národa konal svou povinnosť a přispěl k jeho
povznesení. Rovněž i to, že toto přičinění naše zanechá
jasnější obraz předků, než nám minulé doby, musí na-
plňovati uspokojením. Přeji si, velectění, aby někteří
z nás brzy uchopili se práce a založili místní odbor
národopisné výstavy pro Domažlicko. Tento ať čile
vstoupí do spojení s hlavním odborem a dle jeho rad
a pokynů zařídí svou činnosť.
V městě našem je sic ještě dosti věcí a zvyklostí
uchováno, avšak nepatrně v poměru k venkovu. Ježto
lid venkovský, jak jsem již dříve předeslal, je nedů-
věřiv hlavně k nám mužům z města, zamlouvalo by se,
aby i naše paní a dívky ve věci té ruku přiložily
k dílu. Jest to věru zcela jiné, když přijde k venko-
vanům paní aneb dívka a žádá je o něco, než když
přijde muž. Rovněž i dámy jsou ty bytosti, které
mají daleko větší všímavost a pochopení pro různé
věci v obydlí, a které si všímnou i těch maličkostí,
jež mnohdy jsou velmi případné pro rozeznání původu
věcí. Protož obracím se k vám, naše paní a dívky,
ještě jednou, abyste se záležitosti výstavy uchopily.
Tolik chtěl jsem podotknouti dnes k přípravě
a na pobídku. Další podrobnosti, velectění, přednesou
jiní pánové, jež k nám ústřední odbor pražský do-
zajista pošle, jen co bude místní odbor ustaven. Do
odboru toho vstoupiti a k zdaru výstavy pracovati
můžeme, ba máme každý, bez ohledu na jiné věci.
Myšlénka, které k uskutečnění napomáháte, jest velice
vznešená. Ona má doplnit a řekl bych takřka korunovat
to, co loňská výstava počala.
Při loňské výstavě vydal nám svět uznání, poklonu
a obdiv, vida, na jakém stupni vzdělanosti ve všech
oborech jsme nyní, že nejsme za svými sousedy ani
o píď ve vzdělání, obchodu a průmyslu, naopak, že
je spíše v mnohém předčíme.
Tato výstava pak má dokázati, že již v dávných
dobách tomu také tak bylo. Nám samým výstava
staré památky a zvyklosti předvádí a slibuje uchovat
je i pro potomstvo. Ukazuje nám jejich souvislosť
s dějinami, a spůsobí, že my, kteří dnes o podrobnostech
života předků velmi málo zajištěného můžeme pověděti,
poučíme se v ladném přehledu jednotlivých skupin
o rázu té které doby. Po tomto poznání budeme moci
i snáze vniknouti do záhybů lidu a účinněji pracovat
na vymýtění škodlivých cizích příměsků a na opětné
zavedení dobrých staročeských zvyklostí.
Tak ku příkladu: vizme právní zvyklosti. K nám
z ciziny byl zanesen výměnek místo bývalého staro-
slovanského stavu patriarchálního, za kterého stařík
požíval úcty a lásky celé rodiny. Jak však dnes vý-
měnkář? Řekněte, velectění, kteří znáte venkov, zda
je nešťastnější osoby nad výměnkáře!
A ejhle! Komu jsme za tento svízel povinni?
Svým sousedům Němcům. Tak je v mnohém a mnohém,
což budeme moci napraviti, až kořen toho seznáme
na podařené příští výstavě.
Že se i naše příští výstava podaří, je svědkem
Zprávy různé.
Pamatujme vždy a všudy na Ústřední Matici
školskou!
Vzdali se zemských mandátů. Poslanec za
okres přeštický a nepomucký, pan Rudolf Treybal,
vzdal se mandátu. V prohlášení, kterýmž to vo-
ličům oznamuje, uvádí pan Treybal za důvod resi-
gnace povolání své na místo ředitele při rolnické
škole v Plzni, kterýžto úřad vyžaduje zvláště pro
prvá léta neustálé přítomnosti řiditele, tak že by
povinnostem poslaneckým nemohl úplně za dost
učiniti. — Dále vzdal se mandátu dr. Gustav Jahn,
poslanec sboru držitelů nesvěřenských velkostatků.
Volba na jeho místo bude se konati dne 29. t. m.
Noví presidenti krajských soudů. Právě vyšlý
úřadní věstník vídeňský přináší císařská rozhodnutí
ze dne 3. září, kterými rada při vrchním zemském
soudě v Praze p. Václav Vondráček ustanoven jest
presidentem krajského soudu v Králové Hradci a
rada zemského soudu v Praze ryt. Václav Janatsch
presidentem krajského soudu v Plzni. Taktéž při-
náší zmíněný úřadní list námi oznámené již jme-
nování státního zástupce v Praze ryt. Alexandra
Košína z Freudenhofu radou vrch. zemského soudu
v Praze.
Duchovenské. Důst. pp. P. Jindřich Baar
jmenován kaplanem v Přimdě, P. Karel Bor.
Bartovský prvním kooperatorem v Chodově u
Karlových Varů, P. Václav Heindl kaplanem
v Přešticích.
Osobní. Pan Frant. Samek, poštovní vý-
pravčí v Klenči, přeložen byl k hlavní poště v Praze.
— Pan Alfred Melchers, c. k. fin. naddozorce
na odpočinku zde, jmenován byl výnosem c. k.
místodržitelství ze dne 7. září 1892 cejchmistrem
c. k. cejchovního úřadu pro Domažlice.
Slavnosť svěcení nové školní budovy pro chla-
peckou obecnou i měšťanskou a pokračovací prů-
myslovou školu v kr. m. Domažlicích vykonána
bude zýtra dne 18. září v následujícím pořádku:
V děkanském kostele: 1) Ráno v 9 hodin slavnostní
kázání, na to „veni sancte spiritus“ a slavná mše
svatá. Mimo kostel: 2) Slavnostní průvod z děkan-
ského chrámu Páně k nové školní budově na týnském
předměstí. (Pořádek slavnostního průvodu uveřejnili
jsme již v čísle minulém.) Po sestavení průvodu před
školní budovou: 3) Odevzdání klíče podnikatelem
stavby předsedovi místní školní rady. 4) Týž přijme
klíč, požádá veledůstojného pana děkana za vysvěcení
školy a odevzdá klíč řediteli školy, aby školní tuto
budovu otevřel, by obřad svěcení mohl býti vykonán.
5) Svěcení školní budovy, při čemž školní mládež
bude prozpěvovati choral „Svatý Václave“ a „Hospo-
dine, pomiluj ny“. 6) Po svěcení slavnostní řeč ře-
ditele školy. 7) Zpáteční průvod do kostela kolem
kláštera po náměstí, kdež slavnosť zpěvem „Bože
chválíme Tebe“ zakončena bude.
K slavnému otevření nové školní budovy pro
hochy vyšla v knihtiskárně Em. Prunara nákladem
místní školní rady a školního výboru pokračovací
školy průmyslové: „Zpráva o školách chlapeckých
v Domažlicích na konci školního roku 1891-92.“
Jako úvod ve spisku tom jest příležitostný, důkladně
a věcně propracovaný článek uč. p. Jak. Martínka
„Slovo v čas“, jehož obsah na přední straně listu
našeho podáváme. Zprávy školní jsou od ředitele
p. Frt. Kováře. Tyto rozděleny jsou: 1) O počtu
tříd na školách chlapeckých. 2) Učebná osnova: a)
školy obecné, b) školy měšťanské, c) školy pokra-
čovací. 3) Dozor a správa školní: a) C. k. okr.
školní rada, b) místní školní rada, c) školní výbor
průmyslové školy pokračovací. 4) Učitelský sbor.
5) Začátek školního roku. 6) Náboženské výkony.
7) Prohlídka škol. 8) Učitelské porady. 9) Rozdávání
zpráv, výkazů a vysvědčení. 10) Vycházky do pří-
rody. 11) Školní zahrada. 12) Modelovna. 13) Školní
pracovna: a) postup při vyučování ručním pracím
truhlářským, b) postup při vyučování ručním pracím
v oboru prací řezbářských. 14) Učebné prostředky.
15) Knihovny. 16) Podporování žáků. 17) Ukončení
školního roku. 18) Statistický přehled žáků ze školního
roku 1891-92. 19) Seznam veškerých žáků. 20) Vy-
ňatky z předpisů školních. 21) Několik odstavců
zákona živnostenského ze dne 8. března 1885: O
školách. O povinnostech učňů. O povinnostech pána
učebního. 22) Návěští.
Zábavní vlaky na České západní dráze za při-
činou Svatováclavské slavnosti v Praze uspořádány
budou dne 27. září ve vozech II. a III. třídy za
značně snížené ceny. Odjezd a ceny jízd udány jsou
na plakátech v nádraží a po různu vyvěšených.
Zpáteční jízda včetně do 4. října s kterýmkoliv
osobním vlakem, rychlovlaky vyjímaje.
Vypsání místa. V zdejším školním okresu přijme
se hned na nově zřízenou zatímnou pobočku jedna
zkoušená podučitelka, po případě ženská výpomocná
podučitelská síla. Řádně doložené žádosti buďtež co
nejdříve c. k. okr. školní radě podány.
Konkurs. V domažlickém školním okresu obsadí
se: 1. Nově zřízené místo zvláštního učitele nábo-
ženství při měšťanské dívčí škole v Domažlicích a
s ní spojené obecné dívčí škole se stálým platem
ročních 800 zl. 2. Místo správce školy při jedno-
třídní obecné škole v Čermné se služným dle čtvrté
třídy. (Žadatelé prokažtež se způsobilostí vyučovati
náboženství katolickému.) 3. Místo podučitelské při
čtyřtřídní obecné škole v Postřekově s ročním služným
400 zl. Žádosti řádně doložené podány buďtež c. k.
okr. školní radě v Domažlicích.
Svůj k svému! Upozorňujeme ctěné naše čte-
nářstvo v městě a okolí na první Českou to-
várnu na porcelánové zboží ve Zda-
nově u Domažlic, jež ve prospěch Ústřední Matice
školské vyrábí různé druhy krásných hrnečků s
českými nápisy „Na zdar“, „Svůj k svému“ atd.
Továrna tato značně jest rozšířena, těmi nejnověj-
šími stroji opatřena a může konkurovati s prvními
továrnami německými. Podporujme tudíž průmysl
náš ryze český a nedávejme krejcaru továrnám ně-
meckým, jichž majitelé úhlavními nepřátely našimi
jsou! Na požádání zašle továrna cenníky zdarma a
vyplacené. Jen malá zkouška stačí, by každý se
přesvědčil o solidnosti První české továrny na por-
celán na úpatí našeho Čerchova.
Valná hromada společenstva řezníků, uzenářů
a mydlářů v Domažlicích odbývala se v bytu starosty
společenstva p. Václava Holého dne 8. září t. r.
Po odbytých formalitách usneseno oznámiti c. k.
okr. hejtmanství jakožto úřadu živnostenskému všecky
ony členy společenstva, kteří až dosud stanovené
zápisné v částce 5 zl. nezaplatili. Členy společenstva
stali se p. Tobiáš Straka, řezník, a p. Jan Halík,
č. 120 m., uzenář. Následovalo hlášení a přijímání
učňů a tovaryšů a usneseno, aby oni mistři, již učně
své dosud neohlásili, učinili tak ihned. Širší rozhovor
rozpředl se o právu na jatkách porážeti a na konec
zůstalo při starém usnesení, aby oni, kteří nejsou
ani majetníci ani nájemci takového práva, platili
ročně do pokladny společenstva 5 zl. aneb z pora-
ženého kusu 60 kr. Když pak byla přítomným
uvedena na paměť zápověď podomního obchodu
s masem, přikročeno k volným návrhům. Za pří-
činou častých krádeží masa na jatkách, které díti
se mohou jen proto, že zůstávají jatky často celé
půldne otevřeny a bez dozoru, usneseno na návrh
p. Em. Kuneše, aby na příště zřízen byl k jatkám
toliko klíč jeden, jejž u sebe chovati bude mistr
p. Bedřich Štejspal. Na návrh, aby všickni přísně
dbali na jatkách čistoty, líčí starosta průběh jednání
komise, která na anonymní udání ze zdravotních
ohledů jatky procházela, a důrazně vyzývá všecky,
aby pilně splachovali a řádně čistili. Dále usneseno,
aby co nejdříve zakoupeno bylo pro společenstvo
české razítko a aby vydávala se od společenstva
výučná vysvědčení jen česká. Ku konci schůze
podal starosta obšírnou zprávu o poradě starostů
živnostenstev v Plzni, jíž se súčastnil, stran připra-
vování vládou berní reformy daní ze živností a
usneseno, aby podáno bylo dobrozdání společenstva
jen tehdy, až mu bude zaslán český text návrhu
této navržené reformy daně. Tím schůze skončena.
Stahování minci stříbrných. Podle nařízení mi-
nistra financí mají se stahovati mince domácí ra-
žené dle konvenční měny a sice dle této ceny:
Dvouzlatník za 2 zl. 10 kr., zlatník za 1 zl. 5 kr.,
dvacetník novějšího ražení za 35 kr., staršího ra-
žení za 33 kr., tolar korunní za 2 zl. 30 kr., půl-
tolar za 1 zl. 12 kr., čtvrttolar za 55 kr. Tyto
mince budou jen do konce prosince 1892 přijímati
u c. k. pokladny a úřadu; po uplynutí lhůty ne-
budou ani přijímány, ani vyměňovány. Nařízení toto
znamená počátek ponenáhlého vyčišťování spletitých
předpisů a zákonů o měně rakouské; většinou vzta-
huje se na peníze, které už jen pořídku u nás se
objevují a proto vymezena už jim tak krátká
platnosť. Nynějších zlatníků rakouské měny se toto
nařízení netýká.
Pochvalné uznání od c. k. ministerium financí
za vydatnou činnosť u vybírání daní již po 22 roků
vysloveno bylo p. Petru Götzovi, obecnímu radnímu
v Trhanově.
Sjezd hostinských ze zemí koruny české odbý-
vati se bude ve dnech 11. a 12. října v Plzni. Na
sjezdu rokováno bude o důležitých otázkách stavu
hostinského se týkajících i lze se nadíti, že zejména
Pošumavští hostinští z Přeštic, Klatov, Domažlic,
Sušic a Horažďovic co možná četně ku sjezdu zaví-
tají a podají tak důkaz, že mají smysl pro snahy,
čelící ku všeobecnému zlepšení poměrů živnosti ho-
stinské. Společenstvo Klatovských hostinských usneslo
se ve schůzi dne 7. září konané korporativně sjezdu
se zúčastniti i doufá, že i ostatní společenstva
četně členů svých ku sjezdu vyšlou.
Zpráva o třetím sjezdu delegátů okresních ne-
mocenských pokladen pro království České v Praze.
Dne 4. t. m. odbýval se III. sjezd delegátů okr.
nemocenských pokladen pro království České, ku
kterémuž vyslán byl za zdejší okr. nemocenskou
pokladnu p. Jan Klement, t. č. starosta. Sjezd byl
obeslán 267 delegáty, kteří zastupovali 148 okr.
nemocenských pokladen. Dne 3. t. m. večer byla
konána porada v hostinci „u Doušů“ všech českých
delegátů a němečtí delegáti měli poradu na dvou
místech, totiž v „německém domě“ a „u císaře ra-
kouského“. V poradě české bylo usneseno, by letošní
třetí sjezd byl zahájen v řeči české, protože českých
delegátů veliká většina zastoupena jest, kdežto při
dřívějších dvou sjezdech byly v řeči německé od-
