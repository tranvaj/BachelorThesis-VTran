Ročník XXI.
V Domažlicích, dne 25. června 1892.
Číslo 26.
POSEL OD ČERCHSVA.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . 1 zl. 33 kr.
čtvrtletně . . . . 1 zl.
čtvrtletně . 1 zl. 20 kr.
do Ameriky. 1 „ 46 „
půlletně . . 2 „ 40 „
půlletně . . . . 2
Donáška do domu 6 kr.
ročně . . . 4 „ 80 „
ročně . . . . . 4
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
V poslední době mluví se u nás opět mnoho
o volbách obecních. Můj Bože, jaké tu slyšíte
řeči! Kdo věci rozumí, na první pohled uhodne,
oč se jedná. Vždyť jsme před volbami: vody se
musí kaliti — v kalných vodách nejlépe se loví.
Třeba by si správa obecní po celý čas obe-
zřetně a opatrně počínala — „pryč s ní ...“,
volají mnozí nespokojenci a žárlivci, jimž nikdy
— pravíme nikdy — žádná správa před novými
volbami vhod není a nebude.
Záležitosť mnohdy průhledná a jasná zbarvena
bývá od těchto lidí tak, že i znalec věci trne nad
falešnou hrou tou.
S velkým bubnem se rozkřikuje, že bohopustě
se hospodaří, občanstvo se utlačuje a poplatnictvo
velkými daněmi stižuje. Není to však nic jiného
než předvolební střelba, na to započne kanonáda
v celém šiku a vřava válečná rušiti bude veškerý
klidný život v městě.
Proč se to všechno děje? Jen aby získáni
byli přívrženci buď pro stranu aneb pro jednot-
livce, kteří jen k vůli svým zájmům při tom
hrají svou úlohu, ovšem sliby, protekcí a Bůh ví
čím ještě!
Popříti se nedá, že mnoho jest těch, již na
líbezné tyto zvuky přemluviti se nechají a při
tom všem ubohá naše samospráva kdesi v koutku
pláče nad nezdárnými syny, nad svým osudem.
Jsou mnozí prozíraví a rozvážní občané, kteří
kroutí hlavou nad takovým smutným stavem věcí,
kteří se strachují, vidouce řítiti se život náš na
takové scestí, v jakém se dosud nenalezal.
Jedni praví: tak to nemůže jíti dále, druzí
se ptají: co máme činiti, abychom do pravých
kolejí uvedli život veřejný, aby mravní řád spo-
lečenský nebyl porušován, aby právo a pravda
všude došla průchodu, aby obecné dobro nebylo
poškozováno?
Slyšíte odpověď: Zeptej se, občane, takového
falešného proroka: kde máš pořádný program,
kde jsou tvoji kandidáti, čím chtějí a dovedou
prospěti obecnímu hospodaření? Jsou tvoji kan-
didáti mužové zkušení, obětovní, vlastenečtí,
upřímní, poctiví a nezištní? Jak chceš zvelebiti
město a obec?
Až Vám je ukáží, až shledáte, že jsou ta-
kovými, že můžete míti k nim důvěru — potom
volte! Taková volba jest správná! Dříve však
přemýšlejte, rozvažujte!
Nevěřte sladkým slovům — sliby jsou chyby.
Dnes se drží takoví výtečníci těch, zítra oněch,
když Vás nepotřebují, odkopnou Vás. Řečí a frásí
mají dost, ale skutků málo. Dnes volají: pryč
s nimi, zítra se s protivníky bratříčkují.
Takoví lidé vydávají se za spasitele obce a
zatím jsou prospěcháři, jimž je hlavní věcí jejich
kapsa a ostatní vše vedlejší věcí.
Proto občané pozor! Nevěřte všemu, co z jejich
úst vychází, posuzujte vše sami, nedbejte mluvků
a žvastů hospodských, všímejte si věcí veřejných
sami, vyberte si sami muže bezúhonné.
Lidem takovým, kteří snaží se šáliti veřejnost,
nejedná se o dobro obecné, jejich heslo jest:
kliď se, abych já nyní hospodařil!
Občané, nenechte se šáliti, neboť po skutku
naříkati je pozdě. Bděte, abyste nebyli sklamáni,
aby netrpělo blaho a veškerý společenský život náš!
Odepsání pozemkové daně.
Letošního roku stíháni jsou majitelé polních ho-
spodářství opětně krutými živelními pohromami, jako
krupobitím a průtržemi mračen. Za příčinou odepsání
pozemkové daně uveřejňují okresní hejtmanství tuto
vyhlášku:
Zákonem ze dne 6. června 1888 jest povoleno
odepsání pozemkové daně, byl-li katastrální výnos
krupobitím neb povodní úplně neb alespoň z jedné
čtvrtiny zničen a byla-li škoda tato po hastalé po-
hromě nejdéle do osmi dnů okresnímu hejt-
manství ohlášena.
Upozorňují se za tou příčinou ve vlastním zájmu
poplatníci, když při nastalé živelní pohromě buď jed-
notlivci sami neb jménem mnohých starosta za ode-
psání pozemkové daně žádají, aby přiložili k oznámení
svému zároveň i výkaz jednotlivých poškozených parcel
s vyznačením majitelů, výměry, osetí, obilí neb píce
každé jednotlivé parcely a obnos škody dle předběž-
ného šetření, obnáší-li totiž čtvrtinu, polovici, dvě
čtvrtiny neb je-li škoda úplná.
Majitel polního hospodářství, jenž utrpěl méně
nežli čtvrtinu škody, nemá žádného nároku na ode-
psání daně bez rozdílu výměry celého pozemku. Při
polích až do výměry 4 hektarů neb 6 jiter 1521 čtv.
sáhů musí se dokázati, že byl zničen výnos nejméně
jedné čtvrtiny celého osetého pole, má-li býti pozem-
ková daň odepsána a za tou příčinou nemají býti
ohlašovány k odepsání daně pozemky, kde škoda ne-
obnáší čtvrtinu výnosu. Dále upozorňují se polní ho-
spodáři, aby své polní parcely v oznámení za příčinou
odepsání daně vyznačovali dle nového katastrálního
archu, který každý hospodář po upravení katastru ob-
držel a nikterak dle starého katastrálního archu, po-
něvadž nesouhlasí staré parcelní číslo v přemnohých
případech s novým katastrálním zaměřením. Sestavení
a předložení takového výkazu jest za tou příčinou
nezbytné, aby udáním chybných čísel nebyli poplatníci
poškozeni, aby se mohla rozsáhlost škody posouditi a
naříditi úřadní její vyšetření.
Při jiných kromobyčejných pohromách a sice při
mrazích, při suchu, trvalých deštích ve žních, při
hmyzu atd. jest na základě uvedeného zákona finanční
ministerstvo pouze oprávněno, nikoliv však povinno,
povoliti odepsání pozemkové daně, byly-li těmito krom-
obyčejnými pohromami polní plodiny nejméně jednou
čtvrtinou katastrálního výnosu zničeny a týká-li se
pohroma většiny hospodářství, nalézajících se v do-
tyčné obci, když dále obnáší zničený výnos při dotyčném
hospodářství více, nežli třetinu veškerého katastrálního
výnosu tohoto hospodářství a konečně když takovouto
pohromou utrpěli jednotlivci na katastrálním výnosu
škodu, že upadli do dočasné nouze.
Který poplatník by katastrální arch neměl, nechť
si jej za zákonitý mírný poplatek koupí u berního neb
u evidenčního úřadu, aby mohl živelní škodu za pří-
činou odepsání daně pozemkové ohlásiti a činiti na ní
nároky.
V předvolební náladě.
Zprávy různé.
Otázka sestátnění české západní dráhy a otázka
plzeňského nádraží dojdou prý všestranně uspokoji-
Feuilleton.
Oběti narkotických jedů.
Všecka něha narkotického spánku — je úděl
prvních kroků chronického otrávení opiem. Jed jest
úkladný. On vábí oběť obrazy nadpozemského blaha,
ale jakmile zmocní se své oběti, rychle přerušuje své
kouzlo. I tím, jak vzrůstá zvyk, který rozvíjí se s ne-
obyčejnou rychlostí, ubývá též kouzla snům. U lidí,
kteří již přivykli opiu, toto nevyvolává žádných snů,
ba ani nedopouští zapomenutí na vše v obyčejném
spánku. V tomto stavu opium poskytuje jen jednu
službu: člověk ví, že život přestává býti pro něj ne-
snesitelným břemenem v tom okamžiku, když se mu
podaří opiem na nějaký čas se otráviti. Následkem
toho touha po opiu u lidí, kteří mu přivykli, překonává
všecky ostatní tužby a lidské pocity. V Evropě vy-
práví se o nešťastných opilcích, kteří v době opilosti
nemohou zdržet se kořalky a v těchto osudných oka-
mžicích jsou odhodláni dáti za sklenku kořalky vlastní
hlavu. Mnozí lidé, jmenovitě v nižších třídách, po-
kládají za příkrou ukrutnosť nedati ubohému opilci,
který prosí o sklenku kořalky, napiti se. Právě takové
pocity objevují se u zvyklého kuřáka opia s tím snad
rozdílem, že opiové omámení nastupuje daleko dříve
a je mnohem trapnější.
Osoby, žijíci půl roku v Číně, ujišťují, že na první
pohled možná poznati kuřáka opia. Takový kuřák,
který hledá příležitosti omámiti se opiem, je pravý
mučedlník v pravém smyslu toho slova. Jakmile vy-
střízliví obyčejně takový kuřák, zmocní se ho jakýsi
pocit nedostatku, jakoby člověka posadili do nějaké
bedny, pevně uzavřeli víko a on každým okamžikem
stále tíž a tíž se trápil nedostatkem vzduchu. Zdálo
by se, že v takovém stavu mohla by napadnouti člo-
věka myšlenka, aby hledal vyléčení v práci a zaměst-
nání. Avšak kdyby podobná myšlénka přišla do hlavy
kuřáka opia, tedy celá jeho bytosť zavrhla by tuto
spásnou myšlenku s neodolatelným odporem. V těchto
těžkých okamžicích nelze v ničem hledati zaměstnání,
ani na něčem se soustřediti. A hle, tato nuda znenáhla
dostupuje svého vrchole. V chorobném mozku kuřáka
zvítězí jen jedna myšlenka — dostati jedu. V tom
vězí všecka jeho spása a bez toho nemůže ani zemříti,
ani žíti. Tu nastávají okamžiky potlačeného sebevědomí,
ačkoliv k největšímu neštěstí rozum docela neopouští
kuřáka. On je si vědom, jaká propasť před ním se
odkrývá. Ačkoliv tyto záblesky sebevědomí jsou řídké,
přece ujídají věku nešťastné bytosti. Viděti svůj dům
v rozvalinách, svoji rodinu nahou a hladovou, sebe
polomrtvým, viděti, že návratu k minulosti není — to
je nejbližší krok k samovraždě.
Na ulicích mnohých asijských měst stále objevují
se tyto hrozné obrazy polonahých, umořených, sotva
se pohybujících lidí. Nouze dávno odňala jim pro-
středky, aby mohli pokračovati v kouření opia, ale
vůle, ochromená jedem, nemůže se rozhodnouti pro
samovraždu, které přece dříve nebo později podlehnou.
Ale proto přece tato polomrtvá bytosť těší se nadějí
— nadějí, že se jí podaří dostati opia. Avšak naděje
tato sklamává a kuřák bídně zahyne.
Kouření opia zavedl v Číně nejprve Angličan
Whalter. Od těch dob žluté plémě učinilo v tom
velké pokroky. R. 1864 do Číny přivezeno 3451 tun
opia, r. 1874 — již 4100 tun, celý ohromný kapitál
242 miliony franků. To jsou jenom cifry dovozu zji-
štěného. Mimo to opium dobývá se v samé zemi a
dováží se beze vší statistiky z Kuldže, Buchary a
jiných sousedních zemí. Kuřáci opia nejsou všichni
stejní. Tak na př. v Číně jsou kuřáci, kteří vykouří
5—6 gramů opia denně, kdežto jiní kouří jen zne-
náhla, majíce dosti pevné vůle, aby se nepoddali cele
tomuto zlozvyku.
Evropští učenci podrobili v poslední době opium
mnohem pečlivějšímu zkoumání. Ukázalo se, že
opium mnohem méně působí na zvířata, nežli na lidi.
To je pochopitelno, uvážíme-li, že opium působí nej-
více na mozek. Čím nižší organism zvířete a spolu
s tím slabší jeho mozková činnosť, tím slabší proti
němu účinek opia, ale tím snáze možno pozorovati
křečovité působení opia. Děti jsou nejvýš vnímavými
a citlivými k tomuto prostředku. Je známý případ
smrti čtyrletého děcka od 1 miligramu opia. Stávalo
se též, že dospělí umírali od dvou decigramů. Na
druhé straně jsou případy neobyčejné snášelivosti or-
ganismu, zvláště při delším zvyku. Někteří přijímají
bez následků hojnosť kapek opiového likéru denně,
kdežto morfisté docházejí k dose 21/2 gramu morfia
za den. Prostřední smrtelnou dávku morfia možno po-
kládati pro nezvyklé 6—7 gramů.
Při velké dávce opia nebo morfia první hrozné
příznaky otravy dostavují se teprve za půl hodiny,
