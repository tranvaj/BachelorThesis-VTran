platitelům právo dáti se fotografovat; pět připravuje
pro své abonenty každoměsíčně obědy, 250 posky-
tuje svým odběratelům lékaře zdarma a léky a ještě
troje noviny pochovávají na svůj účet své předpla-
titele! Kdo by tedy předplatil se na všechny tyto
časopisy, může jíst novinářský oběd, dát se fotogra-
fovat, může si zavolat lékaře, může se dáti dopro-
vodit ku svým praotcům a ještě dostane šátek na
nos!
Divadlo. V úterý tento týden zavítala do města
našeho z Klatov divadelní společnosť pod řiditelstvím
p. V. Svobody a započala cyklus svých her v sále
„u Černého koně“ ve středu Kneislovou fraškou
„Papageno“. Ve čtvrtek sehrána Ruthova veselohra
„Olymp“. Dnes dává se operetta „Zvonky kornevil-
ské“. Účastenství obecenstva jest dosud velmi slabé.
Doufáme, že snaživé společnosti se podaří v nej-
bližších dnech divadlo naplniti.
Kdy je žena nejkrásnější. Naši poetové až posud
opěvovali ženy, nečítající více 18 nanejvýše 20 jar
a v lidstvu ustálil se náhled, že 18. rok ženského
stáří lze pokládati jaksi za jaro, 20. že jest již leto
— načež pak nastane podzim a nežli třicátý rok, že na-
stává zima. Proto také naše krásné pohlaví se té
třicítky tak bojí a úzkostlivě počítá dny a měsíce,
které je pošinují stále blíže a blíže k té osudné chvíli,
kdy bude oprávněna již k tomu, slaviti své třiceti-
leté narozeniny. Avšak nyní vynášelo se, že vlastně
30. rokem počne se rozvíjeti, že po 30. roce obje-
vuje se teprv ta pravá krása — t. j. to, co oprav-
dovou zváti lze. Žena do 20. roku stáří je prý pouze
dětskem; jest to pouze krásná loutka beze všeho
hlubšího půvabu. Pohlížíme — nebo měli bychom
pohlížeti jako na krásné poupě, které utrhnouti byla
by věčná škoda, jelikož slibuje rozvinouti se v krá-
snou růži a stane se ozdobou celého sadu. Po 20.
roce počne se teprve rozvíjeti a ať nikdo nemyslí,
že to rozvíjení trvá pouze rok nebo dva. Ta pravá
krása vyvine se až po roce třicátém a zdokonaluje
se až do roku čtyřicátého. Jsme jisti, že tímto udá-
ním mnohou spanilou čtenářku nemálo potěšíme, a
aby nemyslily, že snad jest to pouze náhled nějaké
staré panny, dodáváme, že před nedávnem několik
učených mužů a žen v Anglii o předmětu debato-
valo a přišli k náhledu, který tuto podáváme, že
pravá krása ženy počne se rozvíjeti teprv po
po 30. roce. Při zajímavé debatě té byli povoláni na
pomoc též odborní znalci — jako malíři a p. — a
byli tázáni, v jakém věku dle náhledu jejich žena
byla nejkrásnější. Náhled všech byl, že žádná žena
neměla by se dávat malovat před 25. rokem a jest
lépe, když počká až dosáhne třicítky. To, co my na-
zýváme krásou v mladistvém věku není nic jiného,
nežli omalovaný obrázek, jehož barva a s ní i krása
zmizí, jakmile se s ním poněkud nešetrněji naloží.
Teprve po 30. roce nabude tvar pravé podoby a
pak, byť i pel mládí zmizel, ta pravá krása zůstane
přece jenom neporušenou. Aby tvrzení svému oni
učení páni a učené ženy dodaly více váhy, uvádí
též následující doklady; Josefina, když stala se chotí
Napoleona Velkého, byla již přes 30 let a dějiny praví
že byla jedinou ženou, kterou veliký Korsikán opra-
vdu miloval. Aspoň dopisy, které jí posílal, překy-
pují něžností a láskou. Kleopatra, když vnadami
svými opojila Antonia, takže ani blížicí se svoji zkázu
neviděl, blížila se již k čtyřicítce, a krásná Helena
v době, když Trojané se pro ni s Řeky bili, byla
též již přes 30. A takových případů udávají celou
řadu. Zlomyslní lidé budou třeba dokažovat, že vše-
chny ty učené ženy nejspíše již dávno překročily
čtiřicítku a proto že chtějí namluvit, že žena ve věku
tom bývá nejkrásnější — ale afsi k tomu měly po-
hnutky jakékoliv, četné doklady mluví za ně, že
mnohé ženy teprv po 30. roce krásou svojí počaly k
sobě poutati pozornosť a proto doufáme, že mnohá
čtenářka bude snámi souhlasiti, řekneme-li, že při-
dáváme se k náhledu, že ta pravá krása objevuje se
(Clev. L.)
teprv po 30. roce.
Pozor na falešné zlatníky. V Plzni kolují opět
falešné zlatníky barvy olověně šedivé a nápadně leh-
ké. Že se dostanou k nám, jest jisto, protož pozor.
Ravachol k smrti odsouzen. Porota v Montbri-
sonu vynesla předvčírem pozdě večer výrok, jímž v Pa-
říži vraha a anarchistu Ravachola vinným uznala,
jeho spoluobžalovaného Bealu a jeho choť však z
obžaloby propustila. Soud odsoudil Ravachola k smrti.
Při přelíčení přiznal se Ravachol, že blíže Montbrí-
sonu starého poustevníka zavraždil, zapíral však své
učastenství na ostatních čtyrech vraždách, z nichž
byl v obžalobě obviněn.
Kolik je v Rakousku tabákových trafik? Dle
posledního úřadního sestavení dosáhl počet malých
trafik v rakouských zemích značné výše: 72.574 ma-
lých trafik a 969 velkoprodejů zásobuje ctitele „čer-
tového salátu“ více méně hořlavými pochoutkami. K
tomu přičísti dlužno ještě 35 prodejů tabákových a
doutníkových specialit. Ovšem nevykazují všecky malé
trafiky velkého hrubého výnosu. 42120 nepřestupuje
hrubého výnosu 50 zl. Nejvyšším výnosem více jak
4000 zl. honositi se může toliko 30 malých trafik.
Manévry zemské obrany. V srpnu budou se
konati v Písku manévry zemské obrany a sice
účastní se jich 5200 mužů. Manévry potrvají dle
doslechu 16 dní. Prapor píseckého pluku č. 11
odebéře se ku cvičení u Chebu.
Ministerstvo vnitra nařídilo, aby roční účetní
závěrky spořitelen předkládány byly místo-
držitelství.
Nové doutníky. Dnem 1. června počalo se ve
skladech specialit prodávati 15 nových druhů pravých
havanských doutníků z továren „La Flor de Henry
Clay“, „La Flor de Morales“ a „Eden“.
Obecní stavby u nás, jež rokem letošním
byly projektovány, jsou z větší části hotovy a v
ostatních bude dále pokračováno. Aby nová hájovna
na České Kubici ještě do zimy k obývání odevzdána
býti mohla, přikročeno již tento týden k stavbě její.
V městě našem opravuje se nyní vodní taras při
potoce u stavení p. J. Filipa na Nové cestě a jak-
mile bude tento hotov, započne se v doplňování
regulace jalové stoky na týnském předměstí, a sice
směrem k stavení p. H. Sudy. S položením vodo-
vodu ze sklepů dříve pravovárečníkům patřících se
rovněž započalo a veden bude tento až ke kostelu
sv. Antonína, kde nová kašna se zřídí. Z podniků
těchto jest vidno a také bez lichocení uznati se musí,
že naše obecní správa dosti se snaží, aby k opravě
města letos opět se něco učinilo a provedly věci,
jež pro hospodářství obecní nutny jsou.
O zvláštních hodinách zmiňuje se úřední ruský
„Varšavskij Dujevník“. Hodiny ty jsou určeny pro
světovou výstavu v Chicagu a původce jejich pra-
coval v nich po šest let. Představují železniční ná-
draží s čekárnami pro obecenstvo, telegrafní-kancelář,
pokladnou, s pěknou květinovou zahrádkou, v jejíž
středu vodotrysk stříbrné vodní paprsky do výše vy-
sýlá. Podél budovy nádražní vedou železniční koleje,
nalézají se domky hlídačů, svítilny signálové, vodní
nádršky a vůbec vše, co k železniční stanici náleží,
až do nejmenších podrobností. V kopuli střední bu-
dovy nalézají se hodiny, které udávají místní čas; v
postranních dvou kopulích umístněny jsou hodinové
stroje, které, ukazují čas v New-Yorku a Pekingu;
ve dvou nejvyšších věžičkách nalezá se kalendář a
barometr. Každou hodinu počíná se na stanici vše hýbat,
nejprvé přistoupí telegrafní úředník ke své práci:
odešle telegram, že trať jest volná. Potom otevrou
se dvéře a před budovou objeví se staniční přednosta
se svým asistentem; u okénka objeví se postava po-
kladníkova; ze strážních domků vyjdou železniční
hlídači a učiní bezpečnostní opatření; ke kase tlačí
se zástup cestujicích, aby koupili si jízdní lístky; no-
siči táhnou zavazadla; zvonění zaznívá a z tunelu
těžce oddychuje kvapem bližicí se vlak. Když loko-
motiva hlasně zapískala, vlak zastaví. Podle vozů
obchází dělník, který s kladivem v ruce zkouší osy
kol, jiný dělník čerpá vodu do kotle lokomotivy. Po
třetím znamení zvonu vyrazí lokomotiva silný hvizd
a vlak zmizí v protějším tunelu. Přednosta stanice a
jeho assistent zmizí; železniční strážníci vrátí se do
svých domků a zavládne nyní v nádraží úplné ticho,
až zase v 15 minutách začne život znovu.
Bezpečné znamení smrti na mrtvole jest dle
dra. Martinota, když přidržíme k tělu na ruce neb jinde
hořící svíčku, až vytáhne puchýř, což je za několik
okamžiků. Nalézá-li se v puchýři nějaká voda, je to
znamení života; když by pak puchýř obsahoval jen
páru a ne vodu, je to důkaz smrti. Vysvětlení je toto:
Mrtvola je mrtvou hmotou, v níž při teple z vod-
natých látek se tvoří pára. Pokožka se zvedne,
puchýř se udělá, pukne při slabém šramotu a pára
unikne. Kdyby ale byl v těle dost malý zbytek ži-
vota, řídí se tělo zákony živoucích těles a puchýř
bude obsahovati tekutinu jako při obyčejné spále-
nině. Pokus tento je spolehlivý a lehce provoditelný.
Suchý puchýř znamená smrť; vodnatý puchýř zna-
mená život. Není možno zmýliti se a pochovati člo-
věka živého.
Zprávy americké: „Kew. Listy“ píší: Na západ
od řeky Missouri v Dakotě zuřila dne 8. června
sněhová bouře. V Deadwood padal sníh po 10
hodin a zůstal ležet ve výšce desíti palců. Doprava
na dráze byla přerušena a teploměr klesl pod bod
mrazu. Nikdy cosi podobného se neudálo v červnu
na severozápadu. — Vyjímaje velikou povodeň
Johnstwnskou před třemi roky, nemůže se nic
přirovnati k velikému neštěstí, jež postihlo krajinu
okolo Oil City v Pennsylvanii a zničilo několik
měst kolem údolí tak zv. petrolejového potoka.
Obyvatelstvo městečka tohoto stálo dne 9. června
o poledni na březích potoka a pohlíželo na to, jak
se vlny zvolna zvedaly vzhůru následkem průtrže
mračen, kteráž se přihodila několik mil nad Titusville.
Náhle bylo pozorovati, že se voda pokrývá slabou
vrstvou oleje a bylo cítit výpary benzinové, jež se
nad potokem vznášely. Teprve nyní nahlédli lidé
hrozné nebezpečí, jež jim hrožilo a počali utíkati
od řeky. Ale neutekli daleko, když nastal výbuch
a plameny vyšlehly do veliké výše, rychle rozšiřu-
jíce se dále po údolí. Situace byla hrozná. Potok
protéká městem a uzavírá větší čásť tohoto docela
do údolí, jež z druhé strany ohraničeno jest vyso-
kými pahorky. Nebylo tudíž možno nikomu utéci.
V malé chvíli stálo skoro celé městečko v plamenech
a lidé utíkali z něho s hrůzou na všecky strany,
hledajíce v horách útočiště a pomoci. Uprostřed
městečka stálo několik studní petrolejových a každý
dovede si představiti, jaké asi hrozné scény násle-
dovaly, když oheň k těmto dospěl. Kolem jedné
veliké studny jel právě vlak, když náhle z této
vyšlehnuly plameny a nastala strašlivá explose.
Strojvedoucí i topič vymrštěni byli na velikou vzdá-
lenost od parostroje a co se dále dělo s vlakem,
nemůže nikdo udati. Rychlost, s jakou se oheň šířil,
byla báječná, a nejenom ženy a děti, ale i dospělí
mužové ztratili úplně přítomnosti ducha. Počítá se,
že ve městě uhořelo přes sto lidí, dříve nežli mohli
se zachrániti. Mnozí těžce popálení odneseni byli od
svých příbuzných a podlehli pak svému poranění.
Neméně děsné scény udály se v Titusville, několik
mil od Oil City vzdáleném. Následkem prudkého
lijáku protrhla se hráz a voda zaplavila město.
Mnoho lidí bylo utopeno. Při tom opakovaly se
tytéž scény jako při povodni Johnstownské. Plovoucí
trosky domů se vzňaly a mnoho lidí uhořelo. Počítá
se, že při tomto neštěstí několik set lidí dílem uto-
nulo a dílem uhořelo. Bude to trvat značně dlouho,
než budou veškerá úmrtí zjištěna Jenom v Oil City
přišlo o život přes 200 osob a v Titusville jest ztráta
na životech lidských mnohem větší. Podél potoku
od Oil City k Titusville jest způsobeno mnoho škody
na majetku a kromě toho i zde mnoho lidí přišlo
o život.
„Zábavných listů“ vydávaných nákladem Aloise
Hynka v Praze vyšel sešit 19. v pečlivé úpravě.
(Zasláno.)
Dary pro příbramské vdovy a sirotky přijímají
se u purkmistrovského úřadu zdejšího a budou v
příštím čísle veřejně kvitovány.
Obecná i měšťanská škola chlapecká
v Domažlicích
hodlá pořádati na počátku měsíce července školní
☞ výlet. Za tou příčinou prosíme ctěné
přátele a příznivce školní mládeže, kteří výlet hmotně
podporovati chtějí, by laskavě příspěvky své odevzdali
školníku p, Antonínu Radlovi. Místo a čas výletu
oznámíme později.
Černé, bílé a barevné hedbávné látky od 45 kr.
do zl. 5.65 za metr. hladké i vzorkované (asi 240 rozličných
hodnot a 2000 rozličných barev atd. atd.) zasílá v robách neb
kusech vyplacené a vyclené zas. továrny hedbávnické G. Henne-
berga (c. k. dvor. dodavatele) v Curychu. Vzorky obratem.
Dopisy 10 kr. porta.
Odložené hedbávné látky s 25 proc., 331/2 proc. a 50
proc. rabatu na původních cenách zasílá v jednotlivých robách
neb kusech vyclené továrna hedbávnická G. Henneberga, c. k.
dvor. dodavatele, v Curychu. Vzorky obratem. Dopisy 10 kr. porta
Týdenní trh v Domažlicích dne 23. června 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
46
57
5
49
—
Prodáno za cenu dle
II. tř. III. tř.
zl. kr.
6
85
6
70
I. tř.
zl. kr.
zl. [kr.
20
90
20
10
80
6
6
4
4
3
10
3
3
1
40
40
—
—
—
—
1
—
—
82
2
1
20
jalo-
te-
Dobytka
přihnáno
prodáno
Pěkný přízemní byt,
pozůstávající ze 3 pokojů, kuchyně a vším
příslušenstvím jest od 1. srpna k zadání.
Bližší sdělí majitelka
Anna Marčanová.
býci
voli
krá-
vy
vice
lata
vepři
Konkurs.
U zdejší spořitelny obsadí se následkem úmrtí
Petra Kačerovského uprázdněné místo
kancelářského sluhy
na jeden rok provisorně.
S místem tímto spojeno jest služné ročních
300 zl. s nároky dle stávajícího pensijního řádu
na výslužné, na kvinkvenálky, 20% služného
co příbytečné aneb naturální byt v nové budově
spořitelny, jakož i příspěvek ročních 50 zl. na
služební oděv.
Žadatel musí prokázati, že není přes 40 roků
stár, že úplně jest zachovalý a že české i německé
řeči jak v mluvě tak i v písmě náležitě jest mocen.
Řádně doložené žádosti buďtež do 4. července
t. r. u podacího protokolu spořitelny podány.
Z řiditelství spořitelny v Domažlicích,
dne 19. června 1892.
Předseda řiditelství:
Předseda výboru:
KAREL TRNKA.
ALEX. VOTÝPKA.
30
20
Nejlepší,
nejdokonalejší stroje ku šití všeho druhu jsou
Singerovy původní
šicí stroje; jsou vzorem svou konstrukcí, nedostižné
výkonnosti a trvanlivosti a má na skladě jedině
G. Neidlinger,
v Plzni, divadelní ul. č. 1 a ve vlastních filiálkách.
