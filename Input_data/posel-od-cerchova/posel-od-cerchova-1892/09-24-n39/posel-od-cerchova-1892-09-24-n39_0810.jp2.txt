jejich korunovány byly obdivem. Odvaha pobádá člo-
věka k opakování práce nezdařené. Člověk odvážný
opakuje pokusy tak dlouho, až se žádoucího výsledku
dodělá. Ze života víme, že mnohé pokusy musely býti
nesčíslněkráte s vytrvalou pilností a neoblomnou trpě-
livostí opakovány, než se povedly. S tím větším uspo-
kojením pohlížíme však na výsledky takto dosažené.
Proto nic nemá řemeslníka odstrašiti, nic jej nemá
svésti, by přestal na dráze započaté. Vytrvalostí v
podnicích ušlechtí se karaktér, což nejkrásnější výsledek.
Každému dobře známo, že díla veliká vyžadovala mnoho
času, než k ukončení došla. Avšak k započetí děl
takových musela býti především odvaha nehrozící se
žádných překážek, která se pojila s vytrvalostí a tato
opětně s neúmornou pilností. Bojácní, neodhodlaní lidé
velmi zřídka domohli se blahobytu; oni zakrněli a
dobře proto řečeno: „Běda tomu, kdo odvahy ztrácí.“
Odhodlanosť a podnikavosť není však všechno, co by
k blahobytu vedlo. Podnikavý člověk musí neustále
rozum svůj bystřiti, musí pozorovati všechny změny,
pokroky v oboru svém, on nesmí zůstati na jednom
místě, neboť přísloví praví: „Jeden krok zpět ztrácí
dva v před.“ A běda pak tomu, kdo přísloví toho
nedbá! Abychom nezůstali na jednom místě státi, neb
jinak, abychom nešli namístě v před v zad, jest nám
třeba každého dne kolem sebe popatřiti a pozorovati
práci naši a posuzovati ji s prací cizí. Každého dne
pozorujme, jak se koná práce podobná práci naší,
z které snad mnohem větší užitek vyplývá než z naší
práce namáhavé, anebo musíme opáčně naši práci se
špatnější porovnávati, z které jenom škoda plyne.
S podnikavostí musí se pojiti schop-
nosť k vykonávání té které práce. Schopnosť
tuto předpokládati lze u lidí odborně vzdělaných. Lidem
odborně vzdělaným, majícím ducha podnikavého, po-
štěstí se blahobytu dosíci, neboť jenom tací lidé dovedou
za každých okolností pro svůj obor těžiti a tak nad
jiné, méně vzdělané, se povznésti.
Aby se však řemeslník mohl odborně vzdělati, jest
mu především zapotřebí vzdělání všeobecného. Kdy a kde
možno někomu z povšechného vzdělání čeho upotřebiti,
nelze napřed určiti, ale důkazů jest dosti, že by ten
který řemeslník byl to dále přivedl, kdyby byl po-
všechně vzdělán. Ač se provádění prací řemeslných
pokrokem vědy a bádáním dosti často měnívá, nenechá
člověk povšechně vzdělaný ujíti sobě žádné změny v
ohledu tom. On neustále kráčí s duchem času v před,
on jest pořáde pánem svého konání, on nikdy nezakrní.
Aby však mohl bez přestání v před kráčeti, tu jest
mu pořáde dále se vzdělávati. Jest však někdo již
příliš starým neb dosti vzdělaným, by dále se vzdělávati
nemusel, a jest mu snad zbytečno dále se poučovati?
Tuším, že nikoho ve světě nestává, by o sobě říci
mohl: „Teď přestanu na tom, co vím, neboť vím vše.“
To může říci jenom předpojatec a ten zůstane pozadu.
K učení není nikdo starým. Nesčíslné množství pří-
kladů poučuje nás, že i znamenití mužové v mužném
věku se tomu přiučiti hleděli, čeho buď vlastní nebo
i cizí vinou z mládí opomenuli. Největší učenci hleděli
vědomosti své až do posledních okamžiků života svého
rozmnožovati a v oboru svém se zdokonalovati a nikdy
neřekli: „Teď již přestanu vědomosti své obohacovati,
teď se přestanu dále vzdělávati, neboť vím vše.“ A
který věk jest nejpříhodnější, by se člověk vzdělával?
Zajisté, že mládí! A protož použij každý mládí svého
ku všeobecnému vzdělání a to ve škole, neboť zde jest
ono místo, kde každý všeobecně vzdělati se může.
By každý řemeslník nejenom všeobecně, ale i
odborně vzdělán byl, tu zakládala u nás vysoká vláda
již před dvaceti lety školy dílem průmyslové, dílem
odborné. Školy tyto byly však zakládány jenom v počtu
velmi skrovném, a tu bylo jenom málo řemeslníkům
popřáno z toho blahodárného zřídla čerpati vědomosti
pro obor svůj. V době novější zakládány však i v
obcích menších školy pokračovací, které jsou vydržovány
prostředky nejen státními, ale i zemskými, okresními,
ano i místními, což důkazem, jak blahodárně působí.
I také v staroslavném městě našem založena byla r.
1879. pokračovací škola průmyslová, kterou každého
roku průměrně na 130 žáků navštěvuje. Blahodárné
působení školy této v městě našem jest nejlépe z toho
vidno, že veliký počet odchovanců ústavu tohoto skvě-
lého postavení v společnosti lidské dosáhli, jsouce
v oboru svém dostatečně vzděláni. Učivo jest tak
rozděleno, že každý řemeslník nebo obchodník pro
svůj obor základní vědomosti čerpati může. Ze školní
knihovny možno každému vypůjčiti sobě knihu, z které
jest mu možno dále se vzdělávati. Škola však nemůže
vše poskytovati, čeho řemeslník v povolání svém po-
třebuje, a tu jest se mu nejprve ohlížeti, kde by se
dále vzdělávati mohl. Ani dílna nemůže mu všechno
vědění poskytnouti. Kde se má tedy řemeslník dále
vzdělávati? Vyhledej každý řemeslníků dovednějších
než jsi sám, nech se od nich poučovati a brzy seznáš,
že práce tvoje v době krátké lépe se ti dařiti bude.
Pořádání výstav není zbytečno. Tam každý
najde hojnosť předmětů z oboru svého. Nešetři výloh
a porovnávej práci svou s prací jiných a uvidíš, že
i to ti stonásobný úrok přinese.
Jak výše podotknuto, dobře je vzdělávati se vy-
půjčováním odborných děl z knihoven. Má-li však
řemeslník s duchem času pokračovati, jest mu mimo
to velenutno alespoň jeden odborný časopis
odebírati, kde se dočísti může, jakých vymožeností
v řemesle jeho se dodělalo. A čte-li pilně takovýto
časopis a sleduje-li pokrok učiněný v řemesle svém,
tu dozajista přijde mnohdy na nějakou novou myšlenku
a spřátelí se s myšlenkou: „Pomoz sobě sám.“
Každého člověka jest svatou povinností hleděti
k tomu, aby sobě založil blahobyt. Kdo si toho
dobude, ten si získá důvěru a vážnosť svých spolu-
občanů a pak směle říci může, že ve svědomitém
vykonávání povinností leží podklad k příštím uspo-
kojivým výsledkům.
Zanedbávání povinností třeba i v maličkostech
se trestá, neboť z liknavosti pochází do roka tolik
škody, že mnohdy i blahobyt tím podkopán bývá.
Svědomité a správné vykonávání povinností do po-
drobna skrývá v sobě tolik prospěchu, že napomáhá
k rozmnožení majetku, k upevnění blahobytu. Jinými
slovy řečeno, vykonávání práce musí býti
správné. Kdo zvykne času mu k práci vytknutého
ku hře a zábavě použiti, kdo si nedopřeje k vůli
zábavě ani nočního klidu, kdo vyvinování schopností
svých z mládí zanedbával a kdo nemá tolik duševní
síly, aby zanedbané třeba i v pokročilejším věku hleděl
dohoniti, dále, kdo práci mu přikázanou jen ledabylo
vykonává, ten nezná svědomité konání svých povinností
— člověk takový ztracen jest na vždy. Má-li člověk
sobě blahobyt založiti, musí mimo již uvedené též
býti spořivým, a že toto nevyhnutelné, to ne-
třeba odůvodňovati. Spořivým nesmí však býti pouze
výdělkem svým, musí též spořiti časem. Časem nesmí
plýtvati, čas musí více ceniti než mnohdy peníze. Peněz
lze opětně získati, ale „uplynulý čas nevrátí se nikdy
zas“. Promrhaný čas nelze ničím nahraditi. Ten, kdo
každého okamžiku dobře využitkovati dovede a při tom
krejcar ku krejcaru ukládá, ten se domůže blahobytu,
Všichni ti, kteří způsobem lehkým, bez rozvahy, třeba
i nejmenší částky peněz vydávali, nemohou doufati
v časy dobré, a ti, kteří s rozvahou peníze vydávají,
domohou se blahobytu. Spořivost přináleží nejprve
k získání blahobytu, spořivosť nesmí se však měniti
v lakomosť. Aby se třídě dělnické odpomohlo nedo-
statku, pořízeny v době nejnovější pokladny nemocen-
ské a vysoká vláda pomýšlí i pokladny pro stáří po-
řizovati. Kdo přispívá však do pokladen takových?
Nikdo jiný, než dělník sám, pravda, s přinucením.
Kdyby si dělník ukládal do pokladen spořitelních sám
pro sebe, třeba v částkách nepatrných, tuť by měl po
čase pěkný kapitálek, z kterého by v starosti slušně
žíti mohl. A kdo mu jej zaopatřil? Nikdo jiný, než
on sám. Bylť spořivým.
Přehledneme-li cesty, jež vedou k blahobytu jed-
notlivců i národů, poznáme, že jsou to jedině vzdě-
lanosť, důvěra sama v sebe, přičinlivosť
a spořivosť časem i jměním. Pravdou jest,
že národové přičinliví a vzdělaní nezanikají, jenom ne-
vzdělanosť a lenosť přivádějí jednotlivce i národy
zoufalství a bídy. Dobře dí básník:
celé na kraj
„Nepaměti do propasti
klesne pustý darmochleb.
Blah, kdo pěstoval své vlasti
jednu růži, jeden štěp.“
Několik těch slov přijmi, mládeži milá, na prahu
nádherné budovy, již tobě láska a starostlivá péče
tvé rodné obce s obětí nemalou věnovala s přáním,
aby léta, jež v budově této prodlíš, přinesla ti hojného
užitku, aby ti byla základem života spokojeného a
šťastného.
Nezapomínej starého, pravdivého přísloví českého:
„Přičiň se, a Bůh ti požehná!“
Zprávy různé.
Pamatujme vždy a všudy na Ústřední Matici
školskou!
Výsledek zápisu do škol zdejších. Na c. k.
státním gymnasiu jest počátkem školního
roku 1892-93 zapsáno žáků: v I. třídě 39, II. tř.
33, III. tř. 25, IV. tř. 25, V. tř. 25, VI. tř. 18,
VII. tř. 15, VIII. tř. 14. Úhrnem 194 žáků. — Na
chlapecké škole obecné: v I. tř. 71, II. tř.
82, III. tř. 86, IV. tř. 78, V. tř. 81. Úhrnem 398 žáků.
— Na chlapecké škole měšťanské: v
I. tř. 96, II. tř. 77, III tř. 35. Úhrnem 208 žáků.
— Na dívčí škole obecné: v I. tř. a) 40
žákyň, I. tř. b) 42, II. tř. a) 48, II. tř. b) 49, III. tř.
90, IV. tř a) 51, IV. tř. b) 52, V. tř. 74. Úhrnem
446 žákyň. — Na dívčí škole měšťanské:
v I. tř. a) 44, I. tř. b) 49, II. tř. 72, III. tř. 44.
Úhrnem 209. Všech žákyň 655. — Na trojtřídní
obecné škole: v I. tř. 72, II. tř. 62, III. tř.
55. Úhrnem 189 žáků. — Počet žáků a žákyň na
školách zdejších letošního roku obnáší 1644.
Vojenské. Zdejší rodák p. MUDr Josef Kovář,
c. k. nadlékař 7. hulánského pluku ve Lvově, přeložen
jest k 4. hul. pluku do Krechówa u Zolkiewa v Haliči.
Úmrtí. Tento týden zemřeli v Domažlicích: p.
Vilibald Ebenstreit, měšťan a bývalý pivo-
varní kontrolor, ve věku 73 roků, p. Vít Sloup,
měšťan a hodinář, v stáří 67 roků a p. Ondřej
Peklo, měšťan a truhlář, ve věku 34 roků.
Sňatky. V pondělí dne 19. září slavil sňatek svůj
v děkanském chrámu Páně p. Alfred Melchers,
c. k. cejchmistr, se slč. Marií Zabloudilovou. —
Dne 3. října oddáni budou v děkanském chrámu
Páně p. Václav Hana, zřízenec spořitelny do-
mažlické, se slč. Annou Černých.
Schůze obecního zastupitelstva zdejšího odbývá
se dnes v sobotu o 4. hod. odpol., v níž mezi jinými
předměty položena jest na program též otázka opravy
kostela se týkající, zahrnujíc v to opravy mimo roz-
počet ještě potřebné a sice zatížení pilířů, na nichž
klenba kostelní spočívá, a několik nutných menších
oprav uvnitř chrámu.
Nová školní budova chlapecká přijata byla od
stavitele p. V. Molka dne 17. září úřadní školní
komisí, kteráž mimo několika menších opatření stavbu
tu úplně schválila a účelům školním k použití ode-
vzdala. Komise sestávala z c. k. okr. hejtmana p.
L. Grögra, c. k. okr. inženýra p. Jos. Novotného
z Klatov, c k. okr. lékaře p. Vil. Kostlivého a
v zastoupení místní školní rady z p. P. Hany jako
předsedy a p. Fr. Kitzbergra jako člena téže rady.
Mimo to přítomno bylo komisi té několik členů
městské rady a vrchní stavební dohlížitel architekt
p. V. Kaura.
Dary spořitelny zdejší pro rok letošní byly
c. k. místodržitelstvím schváleny a potvrzeny a tyto
dny též k výplatě poukázány. Mezi dary těmi
nalezá se též částka 200 zl. na zakoupení hudebních
nástrojů pro hudbu kostelní. Městská rada v příčině
té svolila, aby nástroje tyto prostřednictvím zdejšího
řiditele kůru p. Ant. Topinky objednány byly.
Stanovy hospodářského spolku pro Lštění a
okolí byly vys. c. k. místodržitelstvím potvrzeny
i koná se v neděli dne 25. t. m. ustavující valná
hromada spolku toho.
Finanční strážníci se hledají. V obvodu c. k.
finančního ředitelství v Černovicích obsadí se více
míst c. k. finančních strážníků s platem po zákonu
systemisovaným. Ucházeči o tato místa podejtež své
vlastnoručně sepsané žádosti doložené vysvědčením
o odbytém předběžném vzdělání, jakož i listem
křestním, vysvědčením lékařským a vysvědčením
zachovalosti bezprostředně u praesidia c. k. finan-
čního ředitelství v Černovicích. Bližší vysvětlení
lze u podepsaného úřadu neb u příslušného komi-
saře c. k. finanční stráže nabyti.
Tabáková otázka v Německu a v Rakousku.
Vlády rakouská a italská zdají se býti toho náhledu,
že tabák má u větší míře přispívati do pokladny
státní, než bylo tomu dosaváde. Tak naše finanční
ministerstvo zanáší se prý myšlénkou, aby výroba
cigaretového tabáku úplně se zastavila. Pro bu-
doucnosť vyráběly by se pak jen kuřlavý tabák,
doutníky a hotové cigarety. — V Německu zase
zanášejí se myšlénkou, aby tabákové clo a daň z
tabáku se zvýšily. Že zvýšení tabákové vyvolá ve
všech kruzích interesentů rozhořčení, jest pocho-
pitelno.
Upozornění. Na základě ministerialního nařízení
vydána byla knížka pod názvem „Gemeinverständliche
Belehrung über Cholera und Choleramassnahmen“
(česká vydání za touž cenu jsou u místodržitelské
knihtiskárny k dostání), kterouž v každém knihku-
pectví za 15 kr. obdržeti lze. Zakoupení této knihy
odporučuje se hlavně pp. kněžím, učitelům, lékařům a
spolkům, by snáze známost o choleře a o prostředcích
k uvarování se této nákazy mezi lidem rozšířena
býti mohla. Výtah z této knížky pod názvem „Stručná
poučení a pravidla o choleře“ zvlášť ještě vydán
byl a stojí jeden exemplář 3 kr.
Hospodářsko-průmyslový spolek v Domažlicích
odbýval dne 18. září 1892 o 2. hod. odpol. výborovou
schůzi, jíž předsedal p. Ant. Hájek st. Na programu
bylo následující: 1) Čtěn protokol z předešlé schůze,
proti němuž nečiněno námitek. 2) K dobrozdání o
výsledku plečky na ohnici, uzavřeno k návrhu p.
Aug. Wimmra většinou hlasů dvě plečky pro spolek
koupiti a stroj tento hospodářům odporučiti. 3) Ozná-
meno, že český odbor rady zemědělské v Praze
zakoupil pro spolek hospodářský v Domažlicích od
p. Dr. Ant. Steidla jednoho erárního býka, plemene
bernského a že týž byl od p. E. Kokeše, statkáře
v Rejkovicích, dne 8. září t. r. do ošetřování a k
používání pro členy spolku převzat. 4) Čtení různých
přípisů a cenníků spolku došlých. 5) Uzavřeno za
dar 100 zl. od spořitelny domažlické vysloviti slav.
výboru dík. 6) Brožurka „První rakouský lnářský
kongres v Trutnově“ od předsednictva českého od-
boru rady zemědělské vzata do knihovny. 7) Za
členy se přihlásili a přijati byli: p. Frt. Jankovský,
mlynář v Milavčích, a p. Josef Mazura, majitel ho-
spodářství v Draženově, bytem v Domažlicích. 8) K
volnému návrhu p. Jana Kobese, aby pro spolek
zakoupena byla luční brána, uzavřeno dříve dopsati
o vzorky a cenníky. 9) K návrhu p. Aug. Wimmra
usnešeno, aby členové, kteří pěkná semena pro
ozimní setbu na prodej mají, tyto jakož i ceny každého
druhu semen u jednatele spolku předložili. Kdo by
pak ze členů taková semena si přál, může se o ně
přihlásiti. 10) K návrhu p. Ant. Wimmra vystoupí
spolek ze spolku pro chov drobných zvířat v Praze.
11) K návrhu p. Ant. Hájka st., aby spolek se
postaral pro členy o laciné hnojivé vápno, nabídl
se p. Karel Trnka, že kusové vápno k hnojení, ale
jen pro členy spolku za zvláště sníženou cenu až
na domažlické nádraží přenechá, což platiti má do
konce roku 1892. Uzavřeno, aby členové spolku u
jednatele se přihlásili, mnoho-li vápna tohoto si
přejí, načež celá objednávka se vyřídí. 11) Nepotřebná
skříň spolková odprodána byla za zl. 12.43 a zby-
tečný kotouč při šrotovníku prodán za zl. 2.50.
O výpravách do Nancy a Lvova Sokolstvem
českým letošního roku podniknutých, jež se setkaly
s tak neobyčejným úspěchem, ba zasáhly i hluboko
do vlny politického života, takže v jistých, oka-
mžicích zraky celého světa k nim byly upřeny,
vydán byl právě péčí Sokola Pražského zajímavý
spisek pod názvem „Nancy a Lvov“, v němž
památné výpravy ty podrobně z odborných per
účastníků Jindř. Vaníčka a Karla Regala poutavě
vylíčeny. Z popisů těch možno si teprve učiniti
pravý soud o významu a průběhu obou podniků,
čemuž přispívá i velký počet illustrací text prová-
zejících. Spisek ten lze za 20 kr. obdržeti v každém
knihkupectví, objednávky na venek vyřizuje jen za
hotové administrace časopisu „Sokol“.
