Ročník XXI.
V Domažlicích, dne 24. září 1892.
Číslo 39.
.
POSEL OD ČERCHOVA
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
půlletně . . . . 2
Donáška do domu 6 kr.
ročně . . . 4 „ 80 „
ročně . . . . . 4 „
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Minulou neděli dne 18. září dopoledne vysvěcena
byla slavnostním způsobem nová monumentální bu-
dova školní pro hochy ve městě našem. V týž den
po slavnostním kázání a velké mši svaté v děkan-
ském chrámu Páně, již sloužil veledůst. p. děkan
Dr. Jan Dobrý s četnou assistencí odebral se církevní
průvod ke školní budově. Průvodu súčastnily se veškeré
uniformované sbory se svými prapory a hudbami,
veškeré spolky, řadové pořádky s praporci kostel-
ními, zástupcové všech státních i civilních úřadů
zdejších, jakož i školní mládež se svými pp. pro-
fessory a učiteli a nesmírné množství lidu jak z
města tak i z okolí. Průvod bral se po náměstí
kolem parku Přihodova.
Nová budova školní byla prapory ozdobena a
u hlavního vchodu po obou stranách zbudovány
tribuny, věnčené chvojím, pro zástupce veškerých
spolků a společenstev.
Školní mládež chlapecké školy vešla do vnitř
budovy a utvořila špalír po veškerých chodbách,
kdežto ostatní před školou se rozestavili. Velebné
duchovenstvo, jež velmi četně slavnosti se zúčastnilo,
zaujalo místo u hlavního vchodu.
Stavitel p. V. Molek předal na to klíč od
nové budovy školní purkmistru p. P. Hanovi co předse-
dovi místní školní rady s následujícím oslovením:
„Dostalo se mně té cti odevzdati Vám klíč od budovy
školní, nádherně zbudované, která po všechny časy
sloužiti bude ke cti nejen slavné místní školní radě
a slavnému zastupitelstvu městskému, ale každému
jednotlivému občanu domažlickému. A jako budova
tato bohatě vyzdobena jest, tak ať osvícená na
mysli a bohatá na vzdělání vychází mládež z ní,
neboť ona tvořiti bude opravdovou hráz domažlickou
k zachování české milené vlasti naší, k čemuž
dopomáhej Bůh!“
Purkmistr p. P. Hana převzav klíč z rukou
p. stavitele Molka, předával jej řediteli p. Frant.
Kovářovi, žádav jej o otevření nové školní budovy.
Zároveň prosil veledůst. děkana o slavnostní vysvě-
cení těmito slovy: „Velectěné shromáždění, vysoce
ctěné paní a dámy, drazí hosté naši! Přijal jsem
klíč od nové školní budovy, jejíž stavba po dvouletém
namáhavém úsilí vzdor všem překážkám a přihodám
ukončena jest. Povinnosť a potřeba vyžadovaly velkých
obětí k prospěchu občanstva, ke eti a slávě národa. Všem
těm, jichž přičiněním dílo toto ukončeno jest, vzdávám
nejsrdečnější díky jménem veškerého občanstva. V
tomto radostném rozechvění vítám Vás všechny, kteří
jste přišli, abyste radost naši s námi sdíleli a děkuji
Vám za to z celého srdce jménem celé obce. Dílo
toto a i nejdokonalejší dílo, mocí ducha a síly lidské
vytvořené, má potřeby, má-li trvání míti, ochrany
moci vyšší — požehnání. Proto jsme požádali vele-
důst. duchovenstvo, aby školu tu, než ji k účeli
jejímu odevzdáme, vysvětilo. I žádám Vás veledůst.
pane děkane a rodáku náš, abyste ráčil modlitby
své s modlitbami našimi dnes spojiti a požehnání a
ochranu Boží nad dílem tím vyprositi. Vás pak
velectěný pane řediteli, odevzdávaje Vám klíč domu,
žádám, by jste klíč ten co symbol odevzdání Vám
správy přijal a dnes klíčem tím dveře domu otevřel,
aby svěcení vykonáno býti mohlo, by dítky Vám svě-
řené lásce k Bohu a lásce k bližnímu vedeny byly.“
Ředitel p. Frant. Kovář otevřel na to školní
budovu, načež veledůst. kněžstvo, doprovázeno zpě-
váky a zástupci úřadů do vnitř vešlo. Slavnostní
svěcení vykonáno za zpěvu „Svatý Václave“. Po
obřadech církevních vyšlo žactvo za kněžstvem před
školní budovu, kdež na zvláštní tribuně ujal se slova
ředitel p. Frt. Kovář jak následuje:
Velectěné shromáždění! Se srdcem radostně
rozechvěným ujímám se slova dnešního slavnostního
dne, kterýž zlatým písmem zapsán bude v dějinách
našeho staroslavného královského města. Nebo
dnešního dne dokonáno vzornou péčí a obětavostí
obce zdejší dílo velikolepé, tato nádherná školní
budova, která právě veledůstojným duchovenstvem,
jemuž naše nejuctivější díky vzdáváme, k účelu
svému posvěcena byla. K účeli vznešenému po-
svěcena byla budova tato, která zdárnému vycho-
vávání synů našeho města věnována jest. Budova
tato jest odkazem našim dětem, vnukům a pra-
vnukům; ona jest odkazem, jímž postaráno jest
rovnou měrou o chudé i bohaté; budova tato jest
pomníkem nehynoucím, který vydává svědectví, co
zmůže svorná vůle občanská, spěje-li za cílem šle-
chetným. A není cíle šlechetnějšího nad zdárné
vychování dítek, po němž touží každá spořádaná
rodina, pokročilá obec i vzdělaný národ. K dobrému
vychování svých dětí přihlíží starostlivý otec a pečlivá
máti, vedeni jsouce bezměrnou láskou ku dítkám
svým. Oni namáhají se a přičiňují, strádají, pracují
mnohdy ve dne, v noci v potu tváře, by dětem
svým opatřili vše, co k přítomnému blahu zapotřebí
mají; oni ale starají se také, by miláčkům svým
šťastnou budoucnosť připravili. Otec, matka, dobře
vědí, že život lidský prchavý jest, a snaží se proto
zanechati dětem svým odkaz, aby, až jednou oči
zavřou, dítě jejich budoucnosť pojištěno mělo. A
odkazu lepšího nad dobré vychování dětí není.
Proto otče, matko, starej se o zdárnou výchovu
svých dětí a šediny tvé zármutku se nedožijí. A
v čas, kdy Pán zavolá, bez bázně a strachu loučiti
se budeš s touto pozemskou poutí, neboť útěchu
velikou poskytne ti vědomí, že dítě tvé zbožně a
mravně vychováno, ctnostmi a vědomostmi obohaceno,
snáze odolá bouřím života, jež tak často na nás
doléhají. Drazí rodičové! Statek pozemský, bohatství
ať jakékoliv a sebe větší snadno se rozpadává, snadno
mizí. Leč bohatství užitečných a spasitelných vědo-
mostí, poklady zbožného a ušlechtilého srdce, které
dobré vychování v sobě chová, to jest odkaz, to
jest statek, který se nerozpadává, který nemizí, ale
zůstává a dětem šťastnou a spokojenou budoucnosť
pojišťuje. Dobré vychování dítek počínati musí v
rodině od nejútlejšího mládí. První vychovatelkou
i učitelkou dítěte svého matka jest; prvním vy-
chovatelem i učitelem syna svého otec jest. Na
dobrém základě výchovy domácí buduje škola dále,
která úkol ten později přejímá. I ujišťuji velectěné
shromáždění, že v této posvátné budově, v těchto
posvátných místnostech o řádnou výchovu synů
tohoto staroslavného města pečovati, ji pěstovati a
co oko v hlavě stříci bude mou i mých spolubratrů
učitelů snahou nejmilejší a povinností nejpřísnější.
Toutéž snahou vedeno i v přesvědčení, že zdárná
mládež chloubou i nadějí obce a vlasti jest, staralo
se sl. obecní zastupitelstvo i sl. místní školní rada
v čele s velectěným purkmistrem p. Petrem Hanou
přes mnohé obtíže a nesnáze i veliké oběti, by tato
budova dokonána byla, by synům našim poskytnuty
byly prostředky ku dosažení školního vychování
nejlepšího. I jest mou povinností jménem rodičů a
jejich dítek, jménem českého školství, všem vele-
ctěným zástupcům slavných úřadů zeměpanských
i samosprávných, všem velectěným jednotlivcům,
kteří o vznik, zdar a ukončení tohoto záslužného
díla jakýmkoliv způsobem se přičinili, projeviti
veřejné nejsrdečnější díky. Jsem přesvědčen, že
velectěné shromáždění s projevem mým souhlasiti
ráčí, jakož jsem přesvědčen o tom, že veškeré ctěné
obyvatelstvo našeho královského města povždy po-
hlížeti bude na dílo toto s láskou, neboť z lásky
k dětem zbudováno bylo. Nepochybuji též a prosím,
by rodičové vždy důvěru škole naší zachovali a nám
učitelům ve všem počínání a podnikání na prospěch
a zdar milých nám svěřených dítek svou mravní
podporu poskytnouti ráčili. Vždyť ku dosažení zdár-
ného vychování dítek blahodárné součinnosti domu
a školy nutně zapotřebí jest. Tak jako škola na
základě zdárné výchovy domácí buduje, tak, co ve
škole zbudováno bylo, doma bourati se nemá a nesmí,
by těžký úkol svůj škola vyplniti mohla zdárně.
A co říci mám tobě, mládeži milá? Co říci mám
vám, milí žáci, již jste k srdci mému přirostli?
Nejraději bych každého z vás přivinul k srdci svému
a přál vám, by v upamatování na dnešní slavnostní
den ujalo se v srdcích vašich pevné předsevzetí, že
vždy řádně konati budete povinnosti své. Přál bych
vám, milé dítky, všem vám milým dcerám i synům,
by Tvůrce Všehomíra uštědřil vám zdraví a štěstí
a svého Božského požehnání, by splněna byla ve-
škerá přání a tužby vaše i rodičů vašich, by splněny
byly naděje, které do vás všichni klademe. Vy
slyšeli jste, milí žáci, že dům tento, který vám vždy
místností posvátnou býti a zůstati musí, že dům tento
postaven byl z lásky k vám, byste zde dosáhli vě-
domostí a ctností, rozum váš osvěcujících, srdce a
duši vaši ušlechťujících, byste zde nabyli vědomostí
a ctností, kterých vám pro život nynější i budoucí
nutně zapotřebí bude. Buďte za to, milí žáci, vděčni!
Žádám, prosím a vyzývám vás k tomu v této chvíli
slavnostní, byste vděčně rodičům svým i rodné obci
co zdární synové vlasti české odpláceli veškerou
starosť a péči, kterou o vás mají. Přičiňte se, milí
žáci, byste, pokud do budovy této choditi budete
jakož i pak, až tuto navždy opustíte, vzorným cho-
váním a neunavnou pilností rodičům svým radosť
působili a rodné obci a vlasti své ku oslavě při-
spívali. Budiž vaše jednání vždy takové, byste
dělali česť škole, do které jste chodili, a obci, v
které jste se narodili. Buďtež vám vzorem oni četní
rodáci našeho staroslavného města, kteří vzornou
přičinlivostí a snahou v rozličných oborech lidské
práce, vědy a umění vynikli a v úctě a vážnosti
veliké u spoluobčanů svých jsou Pamatujte, milí
žáci, vždy, že pravé štěstí, pravé blaho a spokojenosť
naleznete jen v žití mravném a při bedlivém vy-
konávání povinností stavu svého. Když tak jednati
budete, pak prokážete vděčnosť svou spůsobem nej-
jistějším. Pak také i Všemohoucí Bůh zalíbení ve
vás nalezne a vyplní prosby i vyslyší modlitby,
které veledůstojné duchovenstvo při posvěcení dneš-
ního dne k nebesům vysýlalo. Na konec přál bych
si a prosím o to, by velectěné shromáždění prostá
slova má, která jsem přednesl, upřímně přijati ráčilo,
tak upřímně, jak v srdci svém je cítím. Dnešní
den, který oslavují přítomností svou veškeří vysoce-
ctění hodnostáři, slavné spolky a sbory zdejší, za
kterouž vzácnou poctu a přízeň nejsrdečnější díky
vzdáváme, dnešní den jest blahou událostí na dráze
osvěty a pokroku zdejšího města. Osvětou a po-
krokem podmíněn jest blahobyt jednotlivců, obce
a celého národa. A protože osvěta a pokrok svůj
podklad v řádně zřízeném školství mají, proto jest
dnešní den, kdy k účeli svému posvěcena a ode-
vzdána budova tato, která bohdá školství našeho
města k novému rozkvětu povznese, proto jest dnešní
slavnostní den významným nejen pro nás, ale i pro
pokolení budoucí. A veškeré české školství od nej-
nižšího k nejvyššímu netušeného rozkvětu dosáhlo
za panování našeho nejmilostivějšího císaře a krále.
Proto žádám velectěné shromáždění, by našemu nej-
mocnějšímu a nejvznešenějšímu podporovateli a ší-
řiteli školství, Jeho Veličenstvu císaři a králi Františku
Josefovi I. provolalo hlučné trojnásobné „Sláva“.
Bouřlivé volání „Sláva císaři“ rozlehlo se veške-
rým davem, žactvo zapělo pak císařskou hymnu,
již obě kapely opakovaly.
Průvod odebral se pak v témže pořádku ulicí
klášterní přes náměstí do děkanského chrámu Páně,
kde slavnosť tato ambrožským chvalozpěvem byla
zakončena.
Slovo v čas.
V památný den vysvěcení nové školní budovy podává
Jakub Martínek, učitel, na chlapecké obecné a po-
kračovací průmyslové škole v Domažlicích.
Vyňato ze zprávy školní, jež tiskem vyšla.
(Dokončení.)
Jak již dříve podotknuto, jest velmi mnoho mužů,
kteří v chatrné chaloupce spatřili světlo boží, kteří
v mládí svém museli bojovati s nedostatkem, avšak
uváživše, že jenom „svépomoc“ je z tohoto trapného
postavení vytrhnouti může, použili každého pokynu,
každé příležitosti k vyvinutí svého ducha, k rozmnožení
svých vědomostí v oboru svém, a hle, dnes se k nim
obrací celý svět, každý obdivuje jejich tvořivosť, jejich
důmysl; oni vládnou jměním, oni zapudili „svépomocí“
veškerý nedostatek, veškerou bídu.
„Odvaha vše přemůže“, praví přísloví.
Všichni velikáni děkují také odvaze, že výsledky prací
Vysvěcení nové školní budovy.
