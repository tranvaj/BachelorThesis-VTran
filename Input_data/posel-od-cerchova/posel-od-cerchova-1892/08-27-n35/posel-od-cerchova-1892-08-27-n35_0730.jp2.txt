Věstník lékařský. Ctěný rodák trhanovský,
dosavadní c. k. plukovní lékař p. MUDr. Vilém
Kostlivý v Bregenzu jmenován byl okresním
lékařem druhé třídy pro okres domažlický. Zdejší
zeměpanský okresní lékař p. MUDr. Innocenc
Kvasnička byl na vlastní žádosť přeložen do
Roudnice.
Osební. Jeho Veličenstvo jmenoval finančního
radu p. Karla svob. pána Spens-Booden vrchním
finančním radou pro obvod zemského finančního ře-
ditelstvi pražského. Má se za to, že týž stane se
ředitelem c. k. finančního ředitelství v Plzni po
zesnulém vrchním finančním radovi p. Černém. —
Zvěrolékař v N. Kdýni p. Rudolf Svoboda
jmenován byl okr. zvěrolékařem v Lanškrouně.
Při slavnostní střelbě, odbývané v Klatovech
v den 14. srpna na oslavu 250tiletého trvání tamního
sboru ostrostřeleckého, obdržel druhou cenu p. Jan
Milota, setník c. k. priv. sboru ostrostřelců z
Domažlic a sice velkou hladkou pěnovku na doutníky
v pouzdře, dar to p. Dra V. Sedláčka.
Veřejnou schůzi lidu pořádá zítra dne 28. t. m.
o 3. hod. odpol. politický spolek pro Domažlice a
okolí v hostinci u Šumavy. Na programu jest rozhovor
o politických poměrech, který zahájí p JUDr. Vác.
Škarda z Prahy a rozhovor o nastávajících volbách
obecních. Obě čísla programu jsou velmi poutava i
očekává se velké účastenství občanstva v této schůzi.
Dar. Mezi množstvím touristů, zavítavších k pa-
mátnému kostelíčku sv. Václava na Brůdku, byl v
minulých dnech též p. Bohdan Storch, učitel v Plzni,
který při té příležitosti věnoval pro chudé žáky
matičné školy v Prapořišti na školní potřeby 1 zl
K témuž účeli odevzdal velect. p. Emil Tšída, to-
várník ve Kdýni, z kuželek od „staré gardy“ částku
56 kr. Šlechetným dárcům a příznivcům srdečný
dík vzdává a o hojné následování uvedených příkladů
prosí správa české matičné školy v Prapořišti.
Krajinský sjezd odborů Národní Jednoty Po-
šumavské ve Strážově koná se již příští neděli
dne 28. t. m. a spojen bude s národní slavností
Sjezdem tím má se docíliti jednotné a účinné práce
odborů celého okolí, zvlášť z velebného Pošumaví,
po stránce národní. Sjezdem tím má se poznati, že
N J P. jest pravým obrancem proti zjevným i tajným
útokům německého „Böhmerwaldbundu“ a „West-
böhmischer Vereinu“. Jest Strážov na rozhraní obou
národností, jest i pravou baštou věci národní, nadšen
pro svatou věc národa, a proto právě sjezdem tím
chce dokázati, že bodrý Šumavan váží si a ctí svou
půdu, krví předků svých tak draze zakoupenou,
chce dokázati, že hrdým jest na svůj mateřský jazyk,
jakož i na svůj český původ. K dosažení pak vel-
kého našeho hesla „Svůj k svému“ a „Vše jen na
prospěch naší drahé vlasti“ bratrsky stiskne strážov-
skému odboru N. J. P. ruku bujarý Sokol klatovský,
který u příležitosti významného dne pro celé Pošumaví
zavítá do Strážova, aby vlasteneckou činností svou
pobádal i ty nejslabší vrstvy lidu našeho, by pravého
vzrušení pro zájem N. J. P. docílil. Ku velevýznamné
slavnosti a sjezdu tomu činí sjezdový výbor strážov-
ského odboru největší přípravy, a jest si jen přáti,
aby sjezdu toho súčastnilo se v hojném počtu mimo
ctěné odbory a spolky občanstvo nejen z okresu
klatovského, ale i z Plzeňska, Domažlicka a Sušicka.
Program sjezdový jest tento: Dne 27. srpna večer
o 8 hodině pochodňový průvod místních spolků s
hudbou. Dne 28. srpna: 1 V 6 hodin budíček.
2. O 8. hodině vítání hostí. 3. V 1/2 10. hod. velké
služby Boží. 4. V 11. hod. sjezdová schůze v sále
městské radnice. Přednášeti bude delegát ústředního
výboru pan JUC. Jan Sedlák, zemský poslanec.
5. V 1 hod. odp. společný oběd v hostinci p. Ant.
Soukupa. (Příbor 80 kr.) 6. Ve 3 hod. odpoledne
národní slavnosť s obžinkami v „Oboře“. Vstupné
za osobu 10 kr. Při nepříznivém počasí odbývají se
obžinky v místnostech hostince p. Ant. Soukupa.
V 8 hodin večer pořádají pp. studující strážovští
v sále p. MUDra Karla Seicherta divadelní před-
stavení „Břinkalovy trampoty“, veselohru ve třech
jednáních od F. Šamberka. Po divadle taneční
zábava. Vstupné volné. Přihlášky ku společnému
obědu jednotlivců i korporací nutno učiniti u p.
Em. Prexlera, jednatele odboru. Pro pp účastníky
odporučuje se použití vlaků, přijíždějících od Plzně
do Janovic nad Úhl. v 8 h. 9 m. ráno; od Domaž-
lic tamtéž v 9 h. 28 m. dopoledne a od Sušice do
Běšin v 7 h. 23 m. ráno. Čistý výnos z celé slav-
nosti bude věnován Národní Jednotě Pošumavské.
Sjezd zástupcův utlačených národnosti ra-
kouských. Jak se sděluje, bude se v listopadu to-
hoto roku konati ve Vídni sjezd zástupcův utla-
čených národností v Rakousku, k nimž se čítají:
Čechové, Dalmatinci, Chorvaté, Rumuni, Rusíni, Sr-
bové, Slováci a uherští Němci. Sjezd rokovati bude
prý především o pamětním spisu obsahujícím stíž-
nosti všech těchto národností proti germanisaci
a maďarisování, který předložen býti má všem vládám
evropským. Zároveň předložen bude prý sjezdu
přesně sestavený program o přetvoření dvojité mo-
narchie rakousko-uherské v rakouskou říši federa-
tivní. Program tento bude prý Jeho Veličenstvu
odevzdán desítičlennou deputací. Příští sjezd bude
pak v roce 1893.
Cholera se blíží! V Hamburku, odkud jest
k nám na hranice jen 10 hodin po dráze, zuří cho-
lera v míře úžasné a každého dne vyžaduje si
mnoho obětí. Konstatováno jest již mnoho onemoc-
nění a přes 200 úmrtí. Za jediný den totiž v úterý
tento týden zemřelo tam 85 osob Mezi obyvatelstvem
tamním vzmáhá se velké zděšení a láteří se na
tamní úřady, že příliš pozdě poznaly pravý ráz epi-
demie, kteráž v nynějších parnech na vše strany
rychle se rozšiřuje. — Vláda naše činí rozsáhlá
opatření proti zavlečení cholery do Čech.
Sděluje se o tom následující: Jeví se nyní naléhavá
potřeba ochrany proti cholerovému území hamburk-
skému a tu třeba míti na zřeteli v první řadě Čechy
a zvláště místa pohraničná, jimiž nákaza do země
vniknouti může. Potíže při ochraně hranic v tomto
ohledu budou tím větší, kdy právě spojení s Ham-
burkem jest ustavičně velice čilé a kdy z tohoto
města za deset hodin lze doraziti k české hranici,
a kdy konečně jest jisto, že četné zámožné rodiny
z Hamburku, jež i za normálních poměrů rády vy-
hledávají rakouské země alpské, budou nyní houf-
něji prchati před cholerou na území rakouské. Mi-
nisterium vnitra učinilo tudíž bez odkladu vhodná
opatření na pohraničních stanicích českých proti
území německému. Opatření tato jsou téhož druhu
jako na haličsko-ruské hranicí; zřízeny totiž zdra-
votní komise v místech pohraničních, dozor na ce-
stující zostřen a všechny osoby, z cholerového území
přicházející, jakož i jejich zavazadla podrobeny lé-
kařské prohlídce a desinfekci. Další, po případě
velice přísná opatření budou záviseti ještě na tom,
v jakém rozměru bude se cholera v Hamburku šířiti.
Na vyzvání z ministeria vnitra přihlásilo se
438 lékařů z Předlitavska, že v případu cholery
odeberou se tam, kde bude pomoci rychlé zapotřebí.
Z přihlášených jest 137 z Čech.
Co se nesmí o choleře jisti ani piti? Tajný
zdravotní rada dr. Sachse vydal pro čas cholery
následující recept: Zakázáno jest: píti nezvařenou
vodu, syrové mléko, podmáslí, měkký chléb, stu-
dená polívka, studené přeleželé maso, salát, čerstvé
ovoce a kompoty, sýr a led. Dovoleno jest: Vařená
voda, také s přísadou rumu, koňaku, arraku, čerstvá
sodovka, seltrovská voda, zdravé vody, dobrý ležák,
červené víno, káva, čaj, kakao, pečivo dřiv v domě
rozehřáté, přeškvařené máslo, vřelá polívka, veškeré
masité pokrmy vřelé, vřelá zelenina, vřelé brambory,
luštěniny, rýže, kapusta, mrkev, chřesť, všecky druhy
ovoce uvařeného (teplé kompoty) a vejce i pokrmy
vaječné. Nade vše dobrá v domácnosti jest citro-
nová šťáva, neboť pár kapek v sklenici vody činí
nejen vodu lahodnou, ale i zabijí zárodky (bacily)
cholerové i horečkové. Jeden gram citronové šťávy
do litru vody postačí. Za 1 zl. 50 kr. jest kilo ci-
tronové šťávy a s tou lze celý hektolitr vody učinit
zdravým. Odporučujeme to obzvlášť na venkově při
pracech polních.
Ke koncertům na střelnici dochází nás z od-
borných kruhů následující zpráva: „Koncerty na
Střelnici se sice zdražily ale nezlepšily, ba můžeme
říci, že jsou teď horší, než dříve, kdy vstupné bylo
menší. Kdo je tím vinen, než hudba, která dříve
leckdy lépe hrála, nežli teď, ač má teď mnohem
lepší síly, než mívala. A mohu směle říci, že kdyby
titéž hudebníci u hudby hasičské účinkovali, lépe
zaranžováni by byli, a obecenstvo by je zajisté více
podporovalo. Ale v takovém stavu, v jakém se hudba
sborová dnes nachází, nikdy přízně obecenstva si
nedobude. Záleží tedy na hudebnících samotných,
aby o zdar produkcí se přičinili, poněvadž, jak po-
zoruji, pana kapelníka mezi nimi to valně netěší.
Sledujme jen program některého koncertu na střelnici.
Čísla operní zastoupena jsou ne-li každou, tedy aspoň
ob neděli „Paličovou dcerou“, a z čísel tanečních
hrají se neustále skladby páně kapelníkovy. Myslím,
že už by bylo dávno na čase, tento nevalně pestrý
program trochu změniti a vložiti do něho skladby
jiných mistrů. Doufám, že těchto několik řádků
dostačí k nápravě koncertů na střelnici.“
Sňatky. Pan Josef Kostlivý, měšťan
zdejší, slaví sňatek svůj se slečnou Klotildou
Pachlovou dne 29. srpna o desáté hodině do-
polední v děkanském chrámu Páně. — Dne 6. září
o desáté hodině dopolední oddáni budou v děkan-
ském chrámu Páně pan Jan Paroubek, mistr
krejčovský, se slečnou Annou Francovou.
Velký posvícenský ples pořádá Všeobecný vzdě-
lávací spolek dělnický pro Domažlice a okolí dne
11. září v sále „u Černého koně“ při hudbě hasičské
osobním řízením kapelníka p. Ant. Topinky.
Africká vedra. Ze všech stran dochází zprávy,
že následkem velkého parna polozralé ovoce se stromů
opadává, zejmena švestky. Na mnohých místech jsou
otavy slunečním žárem úplně zničeny. Nať bramborová
silně žloutne. Ve čtvrtek okazoval u nás teploměr
na slunci 45°R. — V Plzni následkem velkého vedra
a opadnutí vody, jež prohřáta byla na 28°R., v řece
Mži polekalo nesmírné množství ryb, které po hladině
plavaly a několika sty lidí chytány byly. Pachtýři
rybolovu utrpěli tím velkých škod. — Ve čtvrtek
večer potáhla se obloha mračny a každý doufal,
že hojná vlažička se dostaví, však strhnuvší se prudký
vítr přenesl mračna přes kraj náš a jen tu a tam
maličko sprchlo. V tu noc na pátek značně se
ochladilo. V pátek dostavila se vydatná vlažička.
Jak se dnes opět okazuje, můžeme čekati parna
znovu.
Časová vzpomínka. R. 1845 dne 8. června bylo
tak velké horko, že teploměr dostoupil výše 40R.
V den ten slunečním úpalem zemřel na poli „u
Jerklovky“ při okopávání bramborů chalupník ze
Stráže Jan Pelnář.
Nebezpečí požáru. V neděli hrálo si několik
dítek se sirkami při stohu slámy, jenž postaven jest
při stodole jistého rolníka v Nevolicích. Strouchali
sirkami tak dlouho, až tyto chytly a stoh počal již
hořeti. Na štěstí byl oheň ihned pozorován a uhašen.
zvolal Jeník s vítězným smíchem podávaje četníkovi
ruce, aby mu je sepjal v okovy.
Umlkl. Nastalo ticho, jen hodiny u dveří utlumeně
cvakaly. Marjánka zakryla si tvář a hořce plakala.
I děťátko v kolébce se probudilo a usedavě kvílelo.
V jizbě bylo dusno nesnesitelné.
„Odpustil jsem“, přerušil Jeník trapné mlčení, „a
jdu, abych více žádné radosti neměl, jdu, abych se
více — nevrátil. Marjánko — buď šťastna, buď šťastna!“
„Já šťastna už nikdy nebudu. Muž mne týrá, vy-
čítá mi, že jsem parchant. Ó, chybila jsem. Tys mne
míval jinak rád . . . .“
„. . . . a mám dosud. Pojď se mnou v kraj a
opusť surového muže. Budeme spolu šťastni.“
Marjánka uvažovala. Zarosené oko její pohlédlo
v kraj, kam měla jíti s Jeníkem, kdež poslední paprsek
sluneční zahořel a dohasl. Pohlédla na modravé hory,
nad nimiž zářil zlatý červánek. Ve vsi už zvonili klekání.
Pohlédla na kolébku, na svého Pepíčka a srdce jí se-
vřela podivná bolesť. Osud dítěte ležel jí na srdci
a tísnil ji nesmírně.
„Nemohu . . . . . . přísahala jsem věrnosť svému
muži.“
„Ale mně dřív . . . . . Jdu tedy sám. S Bohem!
Pojď naposled v náruč mou, na srdce mé, neb více
mne neuzříš.“
Na tváři Marjánčině jevily se rozpaky. Nevěděla,
kam lépe se obrátit, zda k Jeníkovi, či k mužovi,
k němuž ji poutala láska mateřská. Rozhodla se.
„Nikoli, odejdi!“
„Tedy mám odejít!“ roznítil se Jeník a hnal se
s napřaženou berlou k Marjánce skloněné nad kolébkou.
Mladá žena dala se do křiku. Právě vrazil jako
lev do světnice Košťál vraceje se z práce a udeřil
pěstí ze vší síly mrzáka v tvář, takže se mu oči zalily
krví. Jeník ztratil rovnováhu a skácel se u prahu
šepotaje: „Já nechtěl ublížit —
Ve vsi slavili posvícení. Podzimní mlhy zahájily
své schůzky, že bylo nebe jako polité roztaveným
olovem. Jen někdy probleskl paprsek a zaskvěl se
v mlhových skupinách živými barvami vidma slunečního.
Veselí trvalo i do noci. V pastušce bylo smutno.
Košťál seděl opilý v hospodě a Marjánka doma za-
rmoucená vzpomínala. Nikomu nemohla by vypověděti,
jak se jí myšlénky v hlavě křížily. Mnohdy myslila,
že jí pukne srdce. Kolébala Pepíčka. Povídali dnes,
že viděli na Hůrce Jeníka. Kéž by takhle přišel!
Ráda by opustila surového muže a šla s Jeníkem
v kraj světa. Vzala by Pepíčka a byla by šťastna...
Ale Jeník nešel. Snad o berli je cesta dlouhá. Ó zlatí
snové! Jako vidiny se blížíte a když vás již někdo
chopí, zmizíte!
Jako vidina plížila se lidská postava kolem pastušky
a než ji kdo uviděl, zmizela.
Za nedlouho rozezvučel se zvonek ve vsi na poplach.
Rudá záplava šířila se k oblakům a zbarvila je do červena.
Pastuška hořela jasným plamenem jako svíce rozžatá
k smíření.
Na návrší stála právě ta postava, která od pastušky
zmizela, s dřevěnou nohou a kolovrátkem na zádech.
Od postavy vykreslila zář ohně dlouhý stin až do
nekonečna.
„Pomstil jsem se ti za ránu, surový Košťále!
Beztoho spálil jsem jen hnízdo své. Teď nemáš kde
bydleti, jako já nemám.“
Ve vsi zněl zvonek plačtivěji, Marjánka lomila
rukama, Košťála z hospody vyhodili. Byl pitím bez
sebe. A Jeník na návrší u Hůrky se smál dětinským
jásotem, až ho někdo chytil za rameno. Ohlédl se
a poznal četníka.
„To hoří má pastuška. Já jsem si ji zapálil sám!“
Jak žijeme — tak umíráme.
O Amerikánu pravém říká se, že rychle bohatne,
rychle žije a také rychle umírá. Jediným a hlavním
ideálem Amerikána jest, hromaditi bohatsví. Jde-li mu
jeden obchod dobře, zakládá druhý a třetí — a kdyby
třebas již nedostávalo se mu času dohlížeti na vše,
kdyby honěn byl jak štvaná zvěř od rána do večera
— kdyby neměl ani času pozříti řádně sousto potravy
— nic na plat. Vynáší-li to, pokládal by za smrtelný
hřích, aby se jednoho obchodu vzdal; takový člověk
nedopřeje si žádného požitku, žádné zábavy, žádné
úlevy — jeho touha po zisku podobá se šílenosti,
neboť touze té jest s to obětovati vše, co žití lidské
může činiti poněkud příjemnějším, snesitelnějším a ko-
nečně obětuje mu zdraví a život.
A mnozí naši krajané počínají se již tomu „Ame-
ričanství“ náležitě učit. Kdežto v Čechách mnohý
vydal to poslední, jen aby duchu neb tělu svému
popřál osvěžení — v Americe o něčem takovém nechce
ani slyšet a veškerá jeho mysl obrácena jest v jeden
směr — hromadění peněz, marně varuje mnohého ta-
kového hrabala lékař, aby se zmírnil, aby popřál si
zotavení nějakého — každá taková rada podmiňuje
ustání v šíleném chvatu za dollarem a pokud vidí,
že soused jeho žene se šíleně v před, musí za ním,
musí mu stačit — ba možno-li jej i přehonit a když
konečně nešťastník takový spěje k cíli, když podařilo
se mu nahromaditi jmění, klesá vysílen v předčasný
hrob, anebo nedubem nějakým, šíleným tím kvapem
přivoděným vleče se pomalu světem, nenalézaje více
nikde radosti. Takovému se stává pak život spíše
