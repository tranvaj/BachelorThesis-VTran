Ročník XXI.
V Domažlicích, dne 27. srpna 1892.
Číslo 35.

POSEL OD
ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Poštovní zásylkou:
Čtvrtletně:
Pro Domažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky. 1 „ 46 „
půlletně . . 2 „ 40 „
půlletně . . . . 2 „
ročně . . . 4 „ 80
Donáška do domu 6 kr.
ročně . . . . . 4 „
„
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Nový náš hřbitov.
O otázce nového hřbitova v městě našem jedná se
8 roků a možná, že by se vlekla ještě dosti dlouho,
kdyby rozhodující úřady svou mocí na brzké vyřízení
její nenaléhaly. Poněvadž jako každý jiný větší pro-
jekt, jejž obec podniknouti zamýšlí, najde vždy od-
půrců a musí projíti mnohými boji, tak i záležitosť
zřízení nového hřbitova tomu se neuchránila. Aby
veřejnosť seznala, jak v této záležitosti bylo jednáno,
uvádíme celý průběh od roku 1884:
Oba zdejší staré hřbitovy měří dohromady pouze
1750 ° čili 6327 metrů a dle dobrozdání země-
panského okr. lékaře ze dne 28. srpna 1884 pro
tak velkou osadu, jako jest domažlická, za nedosta-
tečné prohlášeny byly a jsou umístěny proti dvor.
dekretu ze dne 9. září 1884 č. 21.027. Následkem
toho vyzváno bylo obecní zastupitelstvo jako patron,
aby z příčin zdravotních k založení nového hřbitova
navrhlo nějaké místo, které by zákonitým předpisům
neodporovalo. Purkmistrovský úřad chtěje vyhověti
vyzvání tomu žádal občanstvo zdejší, totiž majitele
pozemků, aby, mají-li některý vhodný pozemek v
okolí města ku prodeji, obecnímu úřadu to oznámili.
Vyhláška zůstala však bezvýslednou a na to vyhled-
nuta byla dvě pole za „Svatými“, která za nejzpů-
sobilejší pro založení hřbitova se považovala. Obecní
zastupitelstvo, jednajíc ve schůzi dne 26. března
1890 o těchto místech, povolilo, aby jedno z dvou
se zakoupilo a sice to, které komise pro hřbitov za
nejvýhodnější uzná. Při odbývaném úředním řízení
vyjádřila se komise u přítomnosti přísežných znalců
a odborníků pro pozemek p. J. Pražského a od-
poručila jej také ku schválení, což se též i uskutečnilo.
Po vydaném rozhodnutí c. k. okresního hejtmanství
proti kladenému odporu obecnímu ze schůze zastu-
pitelstva ze dne 19. května 1890 uzavřeno, aby
hřbitov na zakoupeném již poli p. J. Pražského
čís. parc. 685 a 686 se založil a potřebné náčrtky
k účeli tomu se vypracovaly. Náčrtky byly dne
27. prosince 1890 od výboru obecního navrženy a
to s tím podotknutím, by dle těchto definitivní plány
a rozpočty se vypracovaly. Tak se i stalo. Plány
zhotovil inž. p. Fr. Pek, člen komise, dne 9. května
1890 a jako znalec od obce k této delegovaný,
kteréžto pak dne 21. srpna od c. k. okresního
hejtmanství schválené obci došly. V odbývané na to
schůzi obecní dne 21. října 1891 položena byla na
program úřední oznámení konkurenčního jednání
ze dne 17. listopadu 1890, kterýmiž bylo najisto
stanoveno, mnoho-li každá obec přifařená přispívati
má a pak zároveň žádáno o povolení nákladu ku
stavbě. Jelikož nemožno bylo vyhnouti se již po-
vinnosti zřízení nového hřbitova, uzavřeno zastupitel-
stvem podati žádosť o prodloužení stavební lhůty
na rok, což bylo také vykonáno. Vys. c. k. místo-
držitelství vyhovělo prostřednictvím zdejšího c. k.
okr. hejtmanství jen částečně žádosti a uvedlo opět
obci na paměť, že nelze tuto zdravotní otázku dále
prodlužovati a že obec má hned s přípravnými
pracemi započíti. Na rozhodnutí toto podali někteří
občané zdejší stížnosť proti založení nového hřbitova
za „Svatými“, žádajíce, by za sv. Janem umístěn
byl, avšak stížnosť tato jako nemístná zamítnuta.
Vzhledem k zamítnutí tomu přistoupila většina zá-
stupců obecních ve schůzi dne 7. srpna 1892 k
návrhu, by o nové komisielní řízení bylo žádáno
a některé místo za sv. Janem úřední komisí pro
hřbitov navrhnuto. Rovněž měla se majitelům po-
zemků v těch místech ležících dáti příležitosť k od-
prodání obci potřebných a vhodných polí. Zdejší
c. k. okresní hejtmanství, zvěděvši z novin o tomto
usnesení, odeslalo purkmistrovskému úřadu přípis,
z něhož seznati možno, že každý další odklad této
zdravotní otázky se strany obce jest bezúčelný.
Přípis ten zní doslovně takto:
„Ctěný purkmistrovský úřade v Domažlicích!
Upozorňuji ctěný purkmistrovský úřad na úřední
výnos ze dne 3. září t. r. č. 10.103, dle něhož
zdejší rozhodnutí ze dne 21. února 1889 č. 11.669,
pokud jím uznáno bylo, že oba hřbitovy „u sv. Jana“
a „u Svatých“ mají se přeložiti, právní moci nabyl
a o místě, kde nový hřbitov má se zříditi, platné
dohodnutí se stalo, dále vzhledem k tomu, že se
dle desítiletého průměru ročně v Domažlicích 325
— pravím tři sta dvacet pět — mrtvol pochová, od-
straněním pohřbívání na dosavadních hřbitovech
přesycení půdy hnijícími ústrojnými látkami se všemi
následujícími škodlivými následky se zamezí a tím
assanace města velmi mnoho získá a pokročí, což
v nynější době, kdy epidemická zhoubná nemoc
cholera zvolna k východní hranici našeho mocnářství
se blíží, se stanoviska zdravotně policejního nanej-
výše nutným se jeví jakožto nejlepší prostředek
proti šíření se téže epidemie, vyzývám ctěný purk-
mistrovský úřad, jelikož se tuto pouze o provedení
právoplatných rozhodnutí a usnesení o založení
hřbitova dle schválených plánů a rozpočtů jedná,
takže se zdá, že pouze vinou pana purkmistra, co
ku provedení povolaného zástupce patronátního
úřadu, započetí stavby se zdržuje, aby do 8 dnů
o započatém upravování nového hřbitova zprávu
sem podal, v opáčném případě by z uvedených
zdravotně policejních příčin, které odkladu ve stavbě
hřbitova nepřipouštějí, stavba exekučně na útraty
interessentů zde úředně zadána býti musela. Dále
připomínám, že v tomto pádu právoplatných usta-
novení o zařízení hřbitova všecky touhy, přání po
jiném místě pro hřbitov a vyzývání lidu v tom smyslu
zbytečny a nemístny jsou a že se po případě proti
osobám vystupujícím ve směru posledně naznačeném
dle § 300 trestního zákona pro pobuřování za-
kročiti může. Domažlice, dne 19. srpna 1892. C. k.
okresní hejtman: Gröger.“
Jak se nám sděluje, svoláno bude příští týden
obecní zastupitelstvo ke schůzi, v níž přípis k vy-
řízení se předloží.
K vůli úplnosti naší zprávy zaznamenáváme,
že veškeré již placené výlohy se založením nového
hřbitova za „Svatými“ spojené obnášejí, počítaje
v to koupené pole v ceně 1850.06 zl., v celku
3180.93 zl.
Zprávy různé.
Duchovenské. Důst. p. P. Kar. Engelmann,
farář v Petrohradě, ustanoven jest za faráře v Chu-
denicích. — Důst. p. P. Václav Hojda, kaplan
v Sušici, ustanoven kaplanem v Hostouni.
Vyznamenáni. Důst. p. P. Jind. Kostlivý,
farář v Dláždově, jmenován bisk. notářem. Důst.
pp. P. Václav Tůma, děkan v Nové Kdýni,
P. Josef Zollpriester, farář v Loučimi a P.
Martin Hostreiter, farář v Červeném Dřevu,
obdrželi expos. canonicale. Důst. p. P. Josef
Kavale, kaplan v Nové Kdýni, obdržel synodalie.
Feuilleton.
Drama ze vsi.
Napsal Jaromir Svídek.
Úzkou úžlabinou k malé vesničce potácel se muž
vysoké postavy s kolovrátkem. Byla teplá letní noc.
Hvězdy padaly, jakoby byly ovocem nebeského stromu,
jímž někdo mocně potřásá. V dusné hospodě bylo
velmi živo a veselo. Muž vstoupil. Sousedé kolem stola
shromáždění pohlíželi udiveně na příchozího a nikdo
ho nemohl poznati. Změnil se velice.
„Zdař Bůh Kryštůvku i tobě starý baráčníku!
Nuže, poznáváte mne? Jakby ne, není možná, abyste
se nepamatovali na Jeníka z pastušky!“
„I pozdrav tě . . . . buď nám vítán ze srdce!“
volali sousedé druh přes druha. „Jak jsi se změnil!
Kýho dábla, vždyť máš dřevěnou nohu!“
„A venku flašinet“, dodal smutně zmrzačený jonák.
„Povídej, povídej!“
A Jeník povídal jako voják úsečně a stručně:
„Odvedli mne k dragounům, to víte všichni. Byli jsme
v Bosně a v malé šarvátce noční byl jsem postřelen.
Nohu mi uřízli od kolena, dali dřevěnku, metál, flašinet
a poslali mne do světa, abych se takto živil. Bídy nemám.
Přicházím do vsi, abych si vzal konečně svou ubohou
Marjánku.“
„Ba, vzal ubohou Marjánku!“ zakýval pro sebe
šedivý baráčník, ale Jeník ho slyšel přece.
„Je vám to divno?“
„Ba divno, nic si nevezmeš hehe...“
. . . . „vezmu“ . . . .
. . . „protože si ji už vzal Košťál z Trnkovic
a přistěhoval se do tvé pastušky. Říkali, že je bohatý,
ale nemá také mnoho, ani za řeč to nestojí hehe!“
Baráčník se usmíval, ale mladému z pastušky bylo
velmi nevolno u srdce. Už ani nepromluvil. Ký div!
Měl rád Marjánku od maličkosti, protože byla opravdu
ubohá. Byla nemanželské dítě děvečky u Krušinů, hodné
to, ale nešťastné ženy. Nikdy Marjánka neužila ani trochu
radosti. Pro svůj původ byla nenáviděna u celé obce,
nesměla se téměř ani venku ukázati. Ale Jeník hájil
ji před každou nadávkou a před každým útokem svou
mocnou a pádnou pěstí. Pro tento svůj poměr nedošel
rovněž v celé vsi lásky, spíše opovržení. Přátel měl
málo, nepřátel mnoho, bídy ještě víc. Rodiče ztratil
v útlém mládí a neokusil proto ani sousta radosti
v celém životě. Jediným štěstím byla mu jeho Marjánka.
Když musil na vojnu, nemohli se od sebe ani rozloučiti.
Slibovali si lásku až do smrti. Svou chatrč dal Jeník
Marjánce, až by se vrátil, aby nemusila prosit u sedláka
o nocleh, beztoho ve dne byla na práci. Uplynula tři
léta, čtyři, pět — a Jeník se nevrátil ani nepsal,
protože sám neuměl. O Marjánku, která se už dost
a dost vyplakala, ucházel se Košťál. V domnění, že
se jí aspoň nikdo nadávati neodváží, vzala si toho
muže, o němž se říkalo, že je dosti bohat. Ale ba-
ráčník měl pravdu. Košťál neměl hnedle nic a musil
chodit na dříví na obecní „výklestek“.
Marjánka ani když se vdala na Jeníka nezapomněla.
A on tu dnes z čista, jasna —
Mladý z pastušky celou noc ani oka nezamhouřil.
Na úsvitě ubíral se s pochýlenou hlavou po vsi. Do-
poledne hrál. Dnes s ním truchlila i melodie. Po
poledni zaměřil k pastušce, svému bývalému obydlí,
kteréž chovalo pro něj dříve velký poklad. Tentokráte
však věděl, že nepatří pastuška již jemu, snad ani
Marjánce, nýbrž jedině trnkovickému Košťálovi. Zda
jest Marjánka šťastna, zda ji má Košťál tak rád, jako ji
míval on? Při takové myšlénce šla Jeníkovi hlava kolem.
Stanul před vchodem. Okénkem v dvířkách bylo
viděti do světničky. Muž byl z domova, bezpochyby
na dříví. Marjánka kolébala děťátko a šila při tom
košilku. Jeník skoro hlasitě zakvílel. Nedalo mu to
a vstoupil. Pohlíželi na sebe mlčky.
„Marjánko!“ vydralo se mu po chvíli z úst tak
tklivě a bolestně, že mladou ženu sevřela tíseň u srdce.
„Marjánko!“ opakoval Jeník tonem vyšším téměř
vyčítavě, jakoby už o všem věděl, co se stalo.
Marjánce bylo do pláče. Vzchopila se, běžela mu
v náruč, ale jako uštknuta ucouvla zpět na stolici.
Ulekla se dřevěné nohy. Jeník věděl hned, co ji zarazilo,
a na čele mu usedly chmury, žíly na skráních se mu
nalévaly do temnomodra a zrak mu plál, jako když
za zdejšími lesy blýská. V nevýslovném bolu rozkřikl
se a hlas mu zněl jako zvon:
„Tys zapomněla tedy na slib, opovrhla jsi mou
láskou a já tě měl přece rád jako nikdo na světě, já
obětoval bych pro tebe vše, nebyl bych tebe nikdy
opustil, poslední sousto bych byl dal tobě a sám bych
nebyl požil ničeho. Vím dobře, proč jsi mne opustila.
Zaprodala jsi se! Mínilas, že Košťál je bohatší, že ti
nebude nikdo vyčítati tvůj původ, a přece já jsem to
byl, co tebe od maličkosti nejvíce bránil, tebe jsem
si vybojoval a teď, když měl jsem dojíti odměny —
— ty zaprodala jsi se — —
Snad pro pár
—
bídných halířů . . . .
„Ustaň, pro Boha, ty křivdíš mi, já slyšela od
vojáků, co se vrátili z vojny, že máš nohu dřevěnou ...“
. . . . „a štítila jsi se mne, místo abys měla se
mnou tím větší soustrasť!“ . . .
Umdléval, hlas jeho byl měkčí a dojemnější.
„Avšak já ti odpouštím.“
