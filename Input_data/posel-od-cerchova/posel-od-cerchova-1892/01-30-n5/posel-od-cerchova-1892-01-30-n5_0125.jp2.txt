Ročník XXI.
V Domažlicích, dne 30. ledna 1892.
Číslo 5.
POSEL OD ČERCHOVA.
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Čtvrtletně:
Pro Domažlice:
za hranice . 1 zl. 33 kr.
čtvrtletně . . . . 1 zl.
do Ameriky . 1 „ 46 „
půlletně . . . . 2 „
Donáška do domu 6 kr.
ročně . . . . . 4 „
Domažlický týdenník pro zájmy politické, obecné a spolkové.
Poštovní zásylkou:
čtvrtletně . 1 zl. 20
půlletně . . 2 „ 40
ročně . . . 4 „ 80
kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
„
„
Zprávy různé.
Úmrtí. V úterý dne 26. ledna o 2. hod. odpol.
zemřel v Domažlicích po delší nemoci sešlostí věkem
zasloužilý učitel a řiditel chrámové hudby na odp.,
majitel bronzové medaile pro vědu a umění Meklen-
burk-Zvěřínské a člen mnoha spolků, ctihodný sta-
řec p. Severin Blätterbauer ve vysokém
věku 90. roků.
Severin Blätterbauer narodil se 23. dne měsíce
října 1801 ve Vodňanech, kde jeho otec byl učite-
lem a varhaníkem Sám jsa hudebníkem výtečným
a skladatelem plodným, již záhy jal se syna vy-
učovati hudbě, k níž chlapec měl vlohy i lásku;
zvláště cvičil ho ve zpěvu, hře na piano a housle.
Již doma 8letý zpíval na kůru a přišed do německé
školy do Budějovic, stal se diskantistou v biskupské
kathedrále, dalšího vzdělání hudebního nabývaje u
tamějšího řiditele kůru Jana Vocta. Z Budějovic
vrátil se do svého rodiště, aby připravoval se u otce
k učitelství, leč za nedlouho odešel na vybídnutí
bratra svého Arsenia, usedlého kupce v saské Ži-
tavě, do města toho, aby hlubšího vycvičení v hudbě
sobě osvojil. Tenkráte v Žitavě byl městským ka-
pelníkem a učitelem jeho proslulý Christ. Zimmer-
mann, s kterým Blätterbauer súčastnil se provedeni
velkého oratoria „Poslední soud“ ve Zhořelci, jež
vehlasný autor J. Chr Schneidr osobně řídil a při
němž přes 400 pěvců a hudebníkův účinkovalo. Ze
Žitavy nastoupil r. 1821 zkušební cestu, na níž na-
vštívil Lipsko, Berlín, Kassel, Hamburk, Bukovec a
Zvěřín. Ve městě posléze dotčeném zastal právě při
svém příchodu slavnostní vjezd tehdejšího velkové-
vody Františka Pavla s jeho chotí, při kteréžto
slavnosti zvláště mladého hudebníka zajímaly vír-
tuosní výkony velkovévodské dvorní kapely. Se-
známiv se s J. Hartigem, dvorním řiditelem hudby,
přijal nabídnutí jeho, čím stal se členem dvorní a
operní kapely. Na doby ty, jež pod lidumilným ve-
dením nadšeného a výtečného umělce onoho strávil,
dosud s radostí a vděkem vzpomínal, neboť jeho
hudební vzdělání zdokonalilo se takou měrou, že
mistři koncertní, již do sídla uměnímilovného velko-
vévody čas po čase zavítali, jako Romberk, slavný
violončelista, J. Müller, professor konservatoře v Pa-
říži, své doby první koncertista na klarinet, Fuchs,
mistr na lesní roh, Crousell, Rode a jiní v přátelské
styky s ním vcházeli, což arci k značnému vytříbení
jeho hudebního krasocitu přispělo. Při opeře byl
Blätterbauer prvním klarinetistou, poslední dvě léta
hrával kontrabas.
Kdož by kdy tušil, že nadaný tento jinoch český,
jejž láska k hudbě a nadšení umělecké zaneslo až
na břehy modrého Baltu, kde vážen byl a ctěn ode
všech, kteří výkony jeho seznali, přijda domů, ne-
najde ani takého místečka, které by s to bylo, aby
uspokojilo požadavky i nejskromnější, a přece láska
k vlasti, touha po stařičkém, churavém otci byly
mocnější než všechen ten přepych v sídle velkové-
vodském. Pobyv nějakou dobu v domě otcovském,
odešel zvěřínský virtuos na přípravnu učitelskou do
Tábora, odkud odebral se do Budějovic, kde složil
zkoušky pro školy městské. Toho času byl bratr
jeho Josef, varhaník výtečný, učitelem dívčí školy
v Soběslavi; k tomu obrátil se Blätterbauer, do-
mnívaje se, že jím nějakého místa získati se mu
povede Ale chyba lávky! Místo dlouhého kabátu
učitelského oblekl kabát vojenský a za metlu přijal
taktovku, stav se zvláštní náhodou místokapelníkem
u pěšího pluku Salencova čís. 54, který té doby
v Jindřichově Hradci posádkou ležel. V této vlast-
nosti dostalo se mu té cti, že koncertoval před J.
V. císařem Františkem I., Napoleonem II. (tento
byl u jeho pluku majorem), knížetem Metrnichem
a jinými vysokými osobnostmi ve vojenském táboře
u Traiskirchu v Rakousích. Po dvouletém zmítavém
pobytu při kapele vojenské zastesklo se mu po po-
volání učitelském, ku kterému tolik let se byl při-
pravoval. Poděkovav se, odešel ku bratru Josefovi,
kterýž tou dobou byl varhaníkem v Klatovech. Při
jedné produkci, kterouž tamější přátelé hudby po-
řádali, koncertoval Blätterbauer na klarinet, což
bylo příčinou, že hudby milovný vikář klatovský
K. Jelínek ho dosadil, nemaje jiného místa uprázd-
něného, do Loučími, odkud však za krátko r. 1828
ustanoven podučitelem na dívčí škole v Domažlicích,
kdež složiv zkoušky pro hlavní školy, stal se po
smrti učitele a výtečného hudebníka i skladatelé
Norb. Holuba jeho nástupcem ve škole i na kůru.
Nyní teprve mohl náležitě rozvinouti činnosť
svou v hudbě, k níž lnul láskou nadšenou. Produkce
stíhala produkci, Haydenovská oratoria „Stvoření“
a „Čtyři roční časové“ provedeny s více než 100
hudebníky i z dalekého okolí se sešedšími, stoletá
památka nesmrtelného Mozarta oslavena tak vzne-
šeným spůsobem a tak uměleckým provedením, že
syn zvěčnělého genia Karel, tehdy v Miláně me-
škající, dověděv se o zvláštním výkonu tom, Blät-
terbauerovi nejen písemné poděkování, ale i vlast-
noruční rukopis notový svého otce a pamětní bron-
zovou medalii na důkaz uznané vděčnosti své zaslal.
Činnosť Blätterbauerova byla téměř zimničná, ať
v blízku, ať v dáli, všude přispíval uměním svým.
Roku 1847 zpíval ve velkém koncertu zpěváckém
v Řezně, při němž přes. 1600 pěvců z různých krajů
světa účinkovalo, r. 1854 súčastnil se při koncertu
Mozartova zpěváckého spolku v Solnohradě, kdež
zahrál si i na klavíru, umístěném v „Mozarteu“, na
němž slavný Mozart, jsa hošíkem, hráti se učil; že
nescházel ve sboru pěvců o slavnosti svěcení základ-
ního kamene k nár. divadlu v Praze, netřeba do-
kládati. V Domažlicích v r. 1834 vzkřísil a povznesl
Cecilianský spolek přátel hudby a zpěvu, jehož byl
dlouholetým řiditelem. Též zaniklý zdejší mužský
zpěv. spolek „Břetislav“ a ženský „Jitka“ po dlou-
hou dobu prospívaly za horlivého řízení jeho. Roku
1871 odešel ze služby učitelské, dvaačtyřicetileté,
na zasloužilý odpočinek, řiditelství kůru pak se
vzdal roku 1887.
Blätterbauer složil hojně mší, písní pohřebních
a jiných církevních skladeb. Po celý život jsa hu-
debníkem z povolání, hudbě obětoval vše, mnohdy
i své zdraví, jež v pravdě měl skálopevné. Ve svém
životě prodělal mnoho svízelů, a ačkoliv těžkou
nebezpečnou nemocí mnohdy byl postižen, zůstal
přec silným, svěžím až do vysokého věku 90. roku,
ve kterémž neúprosná Morana sklátila však ctihod-
ného starce toho ve hrob.
Jaké lásce a úcty zesnulý se těšil ve městě
MELISSA.
Kresba od Jaromíra Svídka.
(Věnováno sl. M. Š.)
U jezera pokrytého hustým rákosím kupily se
husté podzimní mlhy. Nedaleko u lesa míhal se veliký
plamen, jehož svižné jazyky olizovaly dno velikého
kulatého hrnce, zavěšeného na třech tyčích do země
zaražených. U ohně seděl starý cikán. Byl to muž se-
stárlý, ale dosud silný, veliké postavy, šedivých vousů
a přísné tváře. Býval dřív cikánským kovářem, ale
od smrti pohlavára cikánského stal se sám hlavou
společnosti a jezdil po Čechách, aby potomstvo jeho
zapomnělo úplně na uherské pusty, v nichž veškeré ci-
kánské plémě úpělo pod nadvládím zpupných magnátů.
Říkali mu „veliký otec“. Měl na sobě starý kabátec
se zlacenými šňůrami, velice ošumělý, za to skvěly se
na něm při září ohně veliké stříbrné knoflíky a v
ústech jeho kovaná krátká dýmka, z níž se valily
modravé obláčky dýmu a mísily se s párou vystupující
z kotle.
Ze zvětralých jeho lící těkalo divé oko pod hustým
obočím po voze s plachtou, bohatě záplatovanou, v
níž seděla „velká mát“, stařenka chorobná, žena po-
hlavárova, která nemohla již dlouho pro sešlosť vyjíti
z vozu. Dva silní cikáni škubali několik koroptví, kte-
rých si nachytali do oka k nemalé radosti cikánské
drobotiny, nad míru čiperné, která se nelekala ani
snísti s velikou chutí kdejakou svíčičku v kdejaké ka-
pličce, kam bylo lze jen dost málo se dostati.
Starý cikán u ohně zatínal pěstě a z očí mu sr-
šely jiskry, že div celý vůz nechytil, k němuž byl při-
vázán tak letitý a hubený koník, že při každém hnutí
zachřestily v něm kosti, jako když někdo zahýbe s
pouzdrem na šachy. Zazníval z dáli pod vysokou jedlí
zpěv provázený hudbou. Byl to plačtivý jásot divé ci-
kánské písně, plný žalu a vroucí touhy, plný jemného
nářku, jehož každý ton rozrýval sebe necitelnější srdce
palčivou bolestí. Chvílemi vykřikly struny houslí, jako
když krahuj zajásá, trhaje svými spáry tělo trpělivého
holoubka, brzo zasténala naříkavá melodie z rozechvě-
ných strun mandoliny, jako když kvílí labuť na břehu
ledového moře, hladem umírajíc se svými mláďaty ...
A k tomu píseň pronášená zajíkavým dívčím hlasem
tvořila souzvuk, jaký může vydati jen dvé hořem nyjí-
cích srdcí z divoké pusty.
V zášeří viděti bylo dvě postavy. Byl to ohnivý
mladík svěží tváře, lepé postavy, ušlechtilého chování,
jak na ryzího cikána sluší, jenom že nebyl při krádeži
obraten a vůbec krásti nechtěl a nekradl. Proto byl
také nenáviděn, odstrkován a považován za zbabělce.
Leč přece ho milovalo jedno srdéčko nevýslovně, že
rád opovrhoval celým světem. Byla to jemná, útlocitná
dívka, jež s ním zpívala a hrála, vyjevujíc celé své
smýšlení v divých akkordech. Oděna byla v bělavý
cár s korálovými návěsky, jenž jí velice slušel. Kolem
boků vinul se pás, posetý starými uherskými mincemi
zlatými a stříbrnými z doby „Ference Rákocyho“. Na
smavém hrdle skvělo se několik řad pravých perel
neobyčejné velikosti, a dolů splýval proud hustých
havraních vlasů, které do čela zabíhaly v jemných ka-
deřích. Pod sametovým obočím leskly se snivé oči,
čarovné, které dovedly rozohniti mnoho mladých srdcí.
Kdo do nich pohleděl, svět se s ním točil. Nevěděl
ani, viděl-li cikánskou krasavici, neb smavého anděla,
anebo vílu jezerní. Ký div, že lítali za ní i mnozí ne-
cikáni, kteří se dali unésti krásou. Leč ona všem byla
nepřístupna — byla zadána. Věděla, že ani celý svět
jí nemůže nahraditi drahého Mihaly, jenž se skoro bál,
aby mu ji nikdo neurval.
Starý cikán jim nepřál. Jednak nenáviděl Mihali-ho,
jednak chtěl splniti přípověď Belovi, jehož si nade vše
vážil, neboť nikdo nebyl obratnější při pychu a nikdo
nebyl tak prospěšný v celé družině jako on. Bela,
ucházeje se o mladou cikánku, byl vším možným způ-
sobem ujištěn. —
„Melisso, ty nemáš již nikdy více v mé náruči
spočinouti, nikdy svou hlavinku na mou hruď položiti,
jíž jsem tak něžně hladíval, ty máš býti — Belova —
toho zpupného divocha — není možná — Melisso,
já zšílím! —“
Nevýslovná muka stísnila krvácející srdce Mihali-ho,
mluvila vždy vřeleji a vášnivěji, chopil v náruč milenou
svou dívku a tiskl ji, až zaúpěla.
„Nelze, abychom se rozloučili“, mluvil dále volněji
stísněným hlasem, pouštěje dívku z ruky, v níž držel
housle, „to raději —
Pátravě spočinulo její oko na jeho tváři. Mlčela
dlouho, neboť nemohla pohnutím ani slova ze sebe
vypraviti. Sklonila hlavu na jeho rameno a slzy jí
tekly v horkém potůčku. Tak mluvila výmluvněji.
Náhle sebou trhla. Spasitelná myšlénka prolétla její
hlavou. Pozdvihla hlavu a zašeptala mu do ucha:
„Velký otec se na nás velmi provinil, Mihaly,
my můžem zase na něm. Oko za oko . . . Mihaly
prchněme!“
Radostí zaplálo jeho oko. Rozmýšlel se; ale po
chvíli smutně odmítl:
„Nelze, Melisso, poctivý cikán nesmí velkého otce
opustiti.“
„Vždyť on tebe také . . .
„Má právo. A co by říkala ubohá „velká máť“,
a co matka moje a co tvůj otec a tvá matka? A co
by říkali tomu duchové našich patriarchů a praotců,
za jejichž památku má pravý cikán věrně umírati? Já
bych byl hanobcem — vyvrhelem. Jsem i takto za
ničemného pokládán, že neumím a nechci krásti. Ni-
koli, Melisso, neprchejme . . . . . svět je zlý . . . . .
okoukali by tě . . . . . . Ale raději zazpívejme zase
Feuilleton.
