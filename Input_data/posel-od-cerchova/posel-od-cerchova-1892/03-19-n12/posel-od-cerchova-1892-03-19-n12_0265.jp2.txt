Ročník XXI.
V Domažlicích, dne 19. března 1892.
Číslo 12.

POSEL OD ČERCHOVA
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Poštovní zásylkou:
Pro Demažlice:
Čtvrtletně:
čtvrtletně . 1 zl. 20 kr.
čtvrtletně . .
1 zl.
za hranice . 1 zl. 33 kr.
půlletně . . 2 „ 40
půlletně . . . . 2
do Ameriky . 1 „ 46 „
„
ročně . . . 4 „ 80
ročně
Donáška do domu 6 kr.
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
„
J. A. Komenský.
Úvaha a životopis. Podává A. St.
Muž věhlasný, jehožto zásluhy o školství a pí-
semnictví české nepomíjející jsou, jejž ctí veškeren
lid vzdělaný — jehožto třistaleté narozeniny celý
vzdělaný svět oslavuje, buditel a reformator školství
všeobecného, narodil se na sesterské Moravě r. 1592
28. dne měsíce března v městě Uherském Brodě a
nikoliv, jak někteří životopisci jeho počátkem 18.
století počali tvrditi, v Nivnicích.
Otec jeho byl mlynářem, jménem Martin, matka
Anna a sestry Lidmila a Zuzana. Jméno Komenský
dostalo se mu od místa Komna, kde předkové jeho
žili, nežli se do Uherského Brodu byli přestěhovali.
On sám se často podepisoval Huno Brodensis, a
rodiče i sestry jeho pochovány jsou na hřbitově
uherskobrodském uprostřed téhož blíže kaple. Otec
jeho zemřel r. 1602 a ponechal vychování Jana
Amosa poručníkům, kteří si však svěřence svého
nevšímali tuze, tak že teprve v 16. roce věku svého
r. 1608 do latinských škol vstoupil, aby pravidelného
veřejného vyučování účasten byl. Pravidelné tehdejší
vyučování omezeno bylo starými návody vyučovacími,
aniž by se bylo hledělo látku vyučovací učiniti
mladíkům záživnější a příjemnější. Nevšímajíc sobě
jazyku mateřského jakožto hlavního základu rozum-
ného vyučování, byla mládež tehdejší přidržána
učiti se z paměti a tvořiti latinské formy a frase
života a přírody nás obklopující, tedy k názornému
vyučování nebylo nikde hleděno, jen slov — ale
žádného pojmu o věci nedostalo se mládeži. Tak se učení
tehdejší vláčelo po mnohá léta, aniž by se vyššího
cíle dodělalo.
Čtení a psaní věnovala mládež naše svůj celý
věk, k tomu trochu počty a zpěv byla celá osnova
učebná, ulovil-li někdo trochu té latiny a němčiny,
považoval to za veliký zisk, trávil tím celé jeho
mládí; postupovat výše a dále, k tomu nezbylo mu
času, neznal cesty, ano nevěděl, že by to bylo
možno pošinouti se výše.
Již počátkem reformace poukazovalo mnoho
učených a lidumilných mužů na takové vady celého
školství, aniž by lepší způsob vyučování byli nalezli.
Tak se stalo, že i náš Komenský veškeré tyto ob-
tíže vyučování tehdejšího tím více pocitil, čím pro-
budilejším duchem a tím větším nadáním vůbec nad
ostatní spolužáky vynikal.
Čeští bratři, jichžto vyznání se více reformova-
nému nežli utrakvistickému klonilo, vystříhali se
vysokému učení pražskému a navštěvovali školy
takové v Německu. Také náš Komenský, odbyv
školy latinské, odebral se do Herbornu v Nasavsku,
kde toho času Jan Jindřich Alstedius svým učením
o filosofii přírody a vyznáním svým na Komenského
velice účinkoval, vzdor všemu dal se však Komenský,
veden pudem vlastním, zvláštním smérem. Při od-
chodu svém z Herbornu do Heidelberku dozvěděl se
o nové roku 1612 vydané knize Wolfganga Rati-
chiusia o zlepšení vyučovacího způsobu.
Spisu tomu věnoval náš Komenský veliké po-
zornosti, vždyť to byla nejmilejší jeho snaha, aby
vyučování sprostil okovů zastaralých, a když se pak
samostatným učitelem stal, počínal sobě jako hlasa-
tel nové metódy čili způsobu vyučovacího pro dům
i školu, pro mládež i učitele.
Podrobiv se tehdejšímu obyčeji, vydal se Ko-
menský z Heidelberku, kde víra kalvinická, která
víře českých bratří velice zpřízněna byla, zkvétala,
na cesty do západních zemí, nejspíše do Anglie.
Roku 1614 v 22. roce věku svého bohat na
vědomosti a šlechetná předsevzetí, vracel se Komenský
do Moravy, kde mu učený a bohatý příznivec českých
bratří, zemský hejtman Karel ze Žerotina starší, svěřil
správu školy v Přerově. Počal výkon svůj upravo-
váním způsobu vyučování v latině a zaváděl do školy
potřebné učení v realiích, tak že za jeho správy
v Přerově povstalo nynější realné gymnasium.
R. 1616 byl na kněze vysvěcen a věnoval se po-
volání kazatelskému až do r. 1618, kdy jej obec
fulnecká, nejstarší sídlo českých bratří na Moravě,
správcem kostela i školy své ustanovila. Zde zažil
náš Komenský 3 leta v nezkalené radosti, byli to
první i poslední šťastní dnové celého žití jeho. Mi-
lován manželkou, vážen a ctěn jako učitel, kazatel
a rádce, věnoval se pozorování a vychování svých
dvou malých dítek, hleděl si vzdělávání rolí, těšil se
svými včeličkami; počal myšlenky a zkušenosti své
na poli vyučování sbírati a nashromažďovati, zanášel
se sepisováním pomocných knih učebných pro mlá-
dež školní.
Ve Fulneku počal překládati žalmy Davidovy
na jazyk český veršem antickým, co se mu mi-
strovsky podařilo, takže překlad ten mladíkům na
vysokých školách bratrských studujícím, stavu kněž-
skému se věnujícím, jako platný vzor uveden byl,
jak si toho náboženský duch českých bratří přál.
Avšak krásné dny ve Fulneku počaly se kaliti
a byly úplně zničeny bouří, která povstala vzpourou
stavů českých a moravských léta 1618 a vítězstvím
Ferdinanda II. na Bílé Hoře r. 1620. Veden radou
jezovitů uzavřel Ferdinand veškeré obyvatelstvo obou
zemí násilím na víru katolickou obrátiti; kdo se ne-
podrobil, že země vypověděl, ano svolení ku stěho-
vání musilo býti jakožto nějaká milost považováno
(emigrationis privilegium miserabile). Najatí žoldnéři
táhli zemí, aby císařskému nařízení po právu se dostalo.
Tak se stalo, že léta 1621 španělské voje také do
Fulneku dorazily, drancovaly město a zapálily je, tak
že Komenský nejen o celý svůj majetek přišel, ale
i rukopisy jeho byly ohněm zničeny.
Aby nekatolíci nuceni byli přestoupit na víru
katolickou, byly jim modlitebny jejich zavřeny, ká-
zati zakázáno a kazatelé ze země vypovězeni. Ko-
menský utekl se na statky Karla ze Žerotína, který
vzdor známé náklonnosti své ku českým bratřím
přec od náboženské persekuce (pronásledování) uše-
třen byl a poskytl 24 kněžím bratrským útulku na
statcích svých. Toho času napsal Komenský sobě
a jiným na útěchu náboženskou knížečku českou:
„Nedobytelnou pevností jest jméno Páně, kdo naň
se obrátí, tomu pomůže. Vročení knížky té jest:
Při mém odchodu 10. dne měsíce října 1622.“ Chud
a sklíčen bolem přišel Komenský do Brandýsa n. O.
v Čechách. Tam pod zalesnenou strání, „Klopoty“
nazvanou, naproti zámku příznivce svého v tichém
klidném domečku zabýval se Komenský přemítáním
o běhu věcí na zemi, o nejvyšším majetku (summum
bonum), jehožto dosáhnutím člověk by syt byl přání
všeho. Jakožto plod přemítání toho vyšel nejkrásnější
plod písemnictví českého „Labyrint světa“, nábo-
ženská, filosofická, satyrická Allegorie, plna drama-
tického života, kterou 13. prosince 1623 ochranci
svému věnoval.
(Pokračování.)
Program
anthropologického odboru
národopisné výstavy českoslovanské.
Účelem anthropologie českého národa jest pro-
zkoumati národ český po jeho stránce tělesné. Řádné
prozkoumání není však možné bez velmi hojného ma-
teriálu, který se musí teprve po krajích českoslovan-
ských sbírati. Ale celková povaha anthropologie i její
vědecké methody vyžadují i ku sbírání pouhého mate-
riálu jistého odborného vzdělání a proto odbor anthro-
pologický pro národopisnou výstavu českoslovanskou
v Praze může vyhledávati pomoci širších vrstev našeho
obecenstva jen v některých určitých směrech
a prosí o podporu obecenstva českého, hlavně če-
ského učitelstva v těchto případech:
1. Buďtež hlavnímu výboru podávány zprávy o
tom, kde nalezeny byly lidské lebky z hrobů před-
historických (většinou u lidu známých pod jmény hrobů
pohanských a mohyl) zda a kde byly uschovány, a zda
majetníci jejich ochotni jsou lebky ty výstavě věnovati
nebo zapůjčiti. Dále prosí výbor o zprávy, kde se
dosud nacházejí staré kostnice s lebkami staršími
i novějšími, v které době byly založeny a z kterého
asi století lebky v nich uschované pocházejí. Lebky
buďte horlivě sbírány, avšak budiž zároveň přísně
k tomu hleděno, aby ku každé lebce připojeny byly
přesné zprávy o nalezišti a okolnostech, za jakých
byly nalezeny, a jmenovitě při lebkách vykopaných,
jaké předměty se při nich nacházely. Rovněž tak
důležito jest sbírati dlouhé kosti lidských koster
(hnáty) a připojiti k nim zprávy podobné. V každém
případu bude vsak výbor vděčen, dostane-li se mu
alespoň zpráv o tom, že v tom či onom místě se kosti
lidské nalézají. Ani lebky, ani dlouhé kosti nebuďte
měřeny, poněvadž to státi se může pouze zkušenými
odborníky a na základě přesně jednotného způsobu.
2. Dobře by bylo podati obraz toho, jak vysoký
je náš lid. K tomu bude třeba, aby v každé větší
osadě změřena byla celá řada lidí a udány byly vý-
sledky každé osoby podrobně; také je třeba uvésti,
kolik obyvatel osada, v níž se měření podniklo, čítá,
neboť důležit je číselný poměr změřených k celkovému
počtu. Po případě lze pojmout několik osad dohromady.
Výška lidí budiž měřena tím způsobem, jak se to
děje při odvodech. Osoba měřená budiž postavena
zády ku kolmé stěně a sice tak, aby dotýkala se pa-
tami, zády i hlavou. Výška vyšetřena budiž přiložením
trojúhelného pravítka na hlavu tím způsobem, by pra-
vítko stranou nejkratší přiléhalo ku stěně a stranou
prostřední ku hlavě. Osoba měřená musí býti bez obuvi,
jinak by bylo měření úplně bezcenným, ba poškozovalo
by konečné výsledky pro vědu. Výška budiž udána v
centimetrech, při čemž budiž hleděno i na půlcentimetry.
Při měření výšky, zvláště u osob ženského pohlaví,
budiž toho dbáno, aby nebyla spolu do výšky pojata
značnější vrstva vlasů, či snad dokonce ženský účes,
často značně vysoký. Vlasy buďtež tedy tak rozhrnuty,
aby pravítko pokud možno přilehlo na lebku. V každém
případu budiž udáno stáří, pohlaví, bydliště i
rodiště měřené osoby, pokud možno i zaměstnání.
Měřeny buďtež osoby pouze pravidelného vzrůstu (tedy
hrbatí, chromí atd. nikoliv). Ve příčině měření výšky
obrací se výbor zvláště na slavné jednoty sokolské,
které měření hromadně mezi svým členstvem lehce
mohou provésti, a na pány účitele, kteříž mohou
velice přispěti ke statistice výšek naší mládeže.
3. Stejně vítány budou příspěvky ke statistice
váhy těla.
4. Velice vítanými budou výboru fotografie
typických tváří. Zvláštní zřetel budiž věnován
mužským tvářím bezvousým. Fotografie tváří mají pro
anthropologii tím větší cenu, čím více jich z jistého
kraje se zašle, poněvadž jen tím možno zjistiti, zda
určitý kraj má svůj zvláštní typ. Fotografie buďtež
zhotoveny en face i v profilu a mějtež dle mož-
nosti velikosť 16 : 12 cm. Avšak i starší fotografie,
jakož i fotografie menšího formátu budou vítány. Na
zadní straně fotografií budiž poznamenáno stáří, by-
dliště (po případě rodiště a jméno) a zaměst-
nání, eventuelně i jiné udaje o fotografované osobě.
5. Buďtež zasílány zprávy týkající se povšechné
fysiognomie (výrazu) lidského obličeje a zprávy o
některých zvláštnostech vzrůstu. Tak jmenovitě budiž
udáno:
a) Kolik lidí má nos rovný, kolik prohnutý,
kolik ohnutý (orličí).
b) Kolik lidí má rty silné, vyduté, kolik rty tenké.
c) Kolik lidí má bradu rovnou a kolik bradu do
předu vynikající.
Brady lidí starých a bezzubých dlužno vynechati.
d) Kolik lidí má zuby šikmé a kolik přímé
(kolmé). Zároveň buďte podány zprávy o zacho-
valosti zubů.
Buďtež podány zprávy o tom, kolik lidí má ná-
padně malé, kolik nápadně velké uši, kolik jich
má ušní lalůček (do kterého se věší náušnice)
přirostlý, kolik volný a zdali jest zvykem uši
propichovati i u mužů, jakým způsobem se
to děje a jaké předměty se v uších nosí.
f) Buďtež podávány zprávy o délce prstů na rukou
a o nepravidelnostech prstů na rukou i
nohou (méně či více prstů než 5, zvláštní délka
některého prstu atd.). Nejlépe se vyhoví, okreslí-li
se obrys ruky položené na papír tak, aby osa
středního prstu byla pokračováním osy předloktí.
g) Buďtež podávány zprávy o rozšíření plešatosti
dle krajů a dle zaměstnání, a sice tím způsobem,
že se udá, kolik lidí z určitého počtu má pleš ve
věku do 25, 35 a 45 let atd.
e)
