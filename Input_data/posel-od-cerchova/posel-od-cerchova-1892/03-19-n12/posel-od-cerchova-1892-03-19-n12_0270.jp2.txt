h) Buďtež podány zprávy o tom, kde vyskytuje se
častěji plnovous, a zda se vousy a jakým způ-
sobem holí. Rovněž buďte podávány zprávy o
vousu u ženských.
Zprávy o všech těchto znacích uvedených pod č.
5 (a—h) buďtež podány tím způsobem, že řekne
se: Z 60, 70, 100, 500 atd. zkoumaných mělo
5, 10, 15, atd. ten či onen znak. Zkoumalo se jich
60, 70 atd. v obci, která čítá 2000, 2300 a pod.
obyvatel.
6. Slavné jednoty Sokolské žádají se o la-
skavé podání zpráv ke statistice síly. Jmenovitě žádá
se o udání, kolik členů z určitého počtu a kolikráte
vzepře činku 50 kg. těžkou od ramene nad hlavu
každou rukou zvlášť a oběma najednou.
Zvláště se ještě podotýká, že zprávy o barvě
vlasů, očí a pleti dětí se nevyžadují, poněvadž
v té příčině stávají již důkladné úřední statistiky, leda
v případech úplně nezvyklých (na př. o tak zvaných
albínech, lidem to s vlasem bílým a očima červenýma.
Při tom dlužno udati stáří a pohlaví). O statistiku barvy
pleti, vlasů a očí lidí dospělých hodlá se odbor anthro-
pologický postarati jiným způsobem. —
Mimo tyto udaje a material takto sebraný bude
ovšem oddělení anthropologické potřebovati ještě i
jiných zpráv a jiného materialu. Toho chce získati la-
skavým přispěním p. t. pp. lékařů a přírodozpytcův
na venkově bydlících.
Podrobnější otazník však uveřejní odbor v odbor-
ných listech lékařských a přírodopisných. —
Ačkoliv anthropologie povahou svou jest určena
skoro jen pro odborníky, přece se výbor postará, aby
anthropologické oddělení výstavy poskytovalo lehkým
i poutavým způsobem poučení vrstvám nejširším.
1. Na velikých z papíru-maché modellovaných
lebkách, hnátech a pod. znázorněny budou nejdůleži-
tější rozměry lidského těla.
2. K tomu pojiti se bude i výstava anthropo-
metrických předmětů.
3. Modelly znázorní se různost plemen lidských:
širokolebí, dlouholebí a pod.
4. Mapy znázorňovati budou různost českého lidu,
pokud jde o tvar lebky, o barvu pleti, očí, výšky těla
atd. v různých krajinách.
5. Výstava koster a fotografií (fysiognomie) bude
objasňovati tyto mapy.
6. Výstavou koster předhistorických, slovanských
ovšem i koster pozdějších a mapami na nálezech zalo-
ženými i diagramy se znázorní případné změny lidového
typu v jednotlivých krajích českých.
7. Podle skutečnosti upraví se několik hrobů
předhistorických pro lepší názornost.
8. Poměry pathologické a z části i fysiologické
ponechány jsou odboru demografickému.
Výbor anthropologického odboru
národopisné výstavy českoslovanské.
Prof. Dr. Jaroslav Hlava,
předseda.
Prof. Dr. Josef Reinsberg,
místopředseda.
Co týden dal.
Ve Vídni, 17. března.
Konečně nás přestane dusiti ta zlá vyrovnací
můra, která tolik znepokojovala všecku českou ve-
řejnosť, že pro ustavičný hlomoz punktační zapomí-
nalo se na jiné časové potřeby. V těchto listech
bylo již uvedeno, jak jsme zaspali světovou výstavu
v Chicagu, kde bude zastoupen kde který národ ze
všech pěti dílů světa, jen ne náš český národ. Dnes
můžeme k tomu připojiti nový stesk. Celý svět bude
v nejbližších dnech oslavovati našeho velducha Jana
Amose Komenského, bude jej slaviti jako paedagoga,
ne jako Čecha. My sami dnes hrdě stavíme jméno
Komenského hned vedle jména Husova a Žižkova,
ale svět ostatní, ten ani neví nebo nechce to věděti,
že Komenský byl Čechem. Sami Slované jsou v tom
ohledu zpraveni nedostatečně. Proč jsme nyní po
všem světě nerozhlásili patřičně, že Komenský jest
synem našeho národa? V časopise „Českého stu-
dentstva“ a pak ve chrudimských „Rozhledech“ byl
dán dobrý návrh, abychom vydali spis o Komenském
v několika jazycích, „Selské Listy“ navrhly, aby se
pořádala národní pouť do Naardenu, kde Komenský
pochován — obě zůstalo hlasem volajícího na poušti.
Není všecko zlato, co se třpytí, při všem tom utě-
šeném ruchu není dnes u nás ještě ledacos v po-
řádku. Naši krajané za oceánem předstihnou nás i
v oslavě Komenského. V Chicagu sice nezískali
znamenitého řečníka Ingersolla, ale budou přec po-
řádati slavnostní schůzi pro nečeské obecenstvo, a
jak se právě dovídáme, vydají američtí Čechové
též anglický spis o Komenském. To jest aspoň
něco, to provede půl milionu Čechů zámořských,
šest milionů Čechů ve starých vlastech nesmí osla-
vovati Komenského ani ve školách, jak zní nejno-
vější pokyn z Vídně. Dal by si to líbiti kterýkoli
jiný sebevědomý národ? V něčem projevujeme kuráž,
ve mnohém jevíme pořád ještě tu dobráckou náturu
holubičí.
V dubnu bude ve Vídni odhalen nádherný pomník
slavného maršálka Radeckého. V českých zemích
nikdo si toho nevšímá asi proto, že se sdílí náhled
„Národních listů“, které nedávno prohlásily Rade-
ckého za Němce — česká veřejnosť zůstane tedy
k vídeňské slavnosti lhostejnou vesměs až na těch
několik veteránů, kteří sem přijedou z Moravy. Svou
činností byl Radecký ovšem především rakouským
vojákem, ale při tom nebyl ještě Němcem. My aspoň
víme o českém listě, jejž Radecký psal z hlavního
stanu v Monze dne 13. srpna 1849 svým spoluob-
čanům, obyvatelům kraje berounského, a v němž
Radecký nadšeně mluví o své vlasti české a beroun-
ským krajanům praví: „Přijměte díky svého spolu-
občana, jemuž jest chloubou, že pochází ze středu i
národa Vašeho.“ Nám se proto nezdá správným, že
se dnes z české strany hledí na Radeckého jen jako
na Rakušana nebo docela jako na Němce.
Dopisy.
Z Prahy. — Pod prostým názvem „Přátelský
večer „Nár. Jednoty Pošumavské“ a Severočeské“ ko-
nána v pondělí dne 14. t. m. ve velké dvoraně Mě-
šťanské Besedy schůze významu opravdu daleko většího
než jaký může míti obyčejný přátelský večer. Sešlo se
sem mnoho poslanců (obou stran), kteří vyčtli z pro-
stého pozvání, že o věcech důležitých jednati se bude
a proto nemeškali přispěti radou Jednotám v jich práci
důležité, ale též namáhavé. I osvědčilo se tu na pří-
tomných přání, jež v téže schůzi pronešeno, aby ne-
končila činnosť poslanců v síních sněmovních, ale aby
i jinde lidu zkušeností svou radili a přispívali! Přítomní
delegáti z tak zv. uzavřeného území (z Liberce Dr.
Šamánek, z Mostu p. Staněk, z Král. Dvora Dr. Moravec)
ano i delegáti z Vídně pronesli zde velikou obžalobu
oproti bezohlednému útisku od Němců a zároveň i appel
na všecky vlastence ku společné obraně a dobře or-
ganisované práci. Po těchto výkřicích bolu povstali
četní rádci s návrhy, jakým způsobem organisovati a
jakým směrem v činnosti by se měly bráti obě Jednoty.
Z poslanců promluvili zejména: Tilšer, Kučera, Adámek
a pro nás Šumavany důležité ceny jsou směrodatné
návrhy Dra. Masaryka. V řeči tak přesvědčivým tonem
pronesené a na bedlivém pozorování našeho Pošumaví
spočívající dobře upozornil, odkud nebezpečí hrozí a
kde na stráži třeba státi, by nedospělo to u nás k ta-
kovým koncům jako na severu v území „uzavřeném“.
I naznačil směr „Nár. Jednotě Pošum.“ a vlastencům
vůbec působnosti, jakým způsobem pokračovati od
Domažlic k jihu a že zejména na „jedno“ místo
měli bychom veškerý zřetel obrátiti a toho dobyti.
Však při všech těchto názorech a plánech, jimiž Ústř.
výbor „Nár. Jednoty Poš.“ bedlivě říditi se bude, sama
sebou se předpokládá horlivá spolučinnost českých měst
pošumavských, v nichž již odbory zřízeny i těch, v nichž
odbory se teprv zřídí a zříditi by se měly. Města ta
mají býti baštami, z nichž vysíláni by byli harcovníci,
kteří by vpády činili do okolí a toho dobývali a nad
dobytým bedlivý dozor měli . . . Tu však stanem u
našeho města, které má býti jedno z prvních v této
práci! Jest zde odbor „Ú. J P.“, je pravda, ale jaká
činnost v něm??! Zda nezahanbují je okolní vísky, v
nichž tak čilý a utěšený ruch se jeví! Hle, v těch
odborech veských občané sami kupí se pod červenobílý
prapor práce národní, jejž „Nár. Jednota Pošumavská“
vztyčuje a k němuž volá všechny ty, kdož vlastenci
pravými slouti chtějí a již takto zásluh o národ svůj
dobyti si mohou a mají. Nuž, nechť tedy i naše město
spěje pod ten prapor „Nár. Jednoty Pošumavské“,
abychom dobře organisovaní nejen brániti se mohli
proti svým odpůrcům, ale i jim hrdě a vědomi své
síly čeliti a mocně odpírati . . .!
Z Nové Kdýně. — Ve schůzi obecního zastu-
pitelstva novokdýňského dne 10. t. m. po obvyklých
formálnostech zvoleni revisoři účtů za rok předešlý, a
sice pp Hruška Josef, Housar Jan a Frant. Lommer.
Pak pojmenovány ulice a sice Zabranská, Šumavského,
Herštýnská, Komenského, Husova, Nádražní, Lesní,
Mlýnská, Rýzmberská, Školní a Vodní. Vzhledem k
tomu, že v místě utvoří se odbor pro výstavu národo-
pisnou, odročeno rokování o subvenci výstavě. Ponoc-
ným, již po čas tržní zastávají policii, povoleno za-
koupiti pláště. Zamítnuto povolení k výčepu kořalky
obchodníku a kostelníku p. Jos. Holubovi. Upsáno
mnoho pohledávek za školní plat, jež dřívějším zastu-
pitelstvem po léta nebyla přehlédnuta, tak že v slušnou
výši dospěly, rovněž upsáno mnoho pohledávek za pro-
najatá pole, nájemné atd. Některé z těchto pohledávek
usnešeno vymáhati soudně. Velkou debatu vyvolala
žádosť p. Václava Hůrky za odepsání 200 zl., jež obci
za zadržené vydání povolení k vybírání pivního krejcaru
dluhuje. Staré špinavé prádlo toto neměl žadatel tahati
na světlo, zvláště když soudně již dávno o tom roz-
hodnuto. Přes to byli mnozí pro nové prozkoumání,
ale po řeči městského rady p. Dr. Bozděcha, jenž spor
kdysi vedl, většina usnesla žadost zamítnouti. Pan
Kohout dotazuje se, jak daleko dospělo komité pro
stavbu nového kostela. Po odpovědi purkmistra usta-
noven komitét širší, jenž starati se má o další potřebné
kroky. Konečně usnešeno zříditi v hořejší místnosti
radnice zasedací síň a potřebné stoly a židle k tomu
nechat zhotoviti.
Na vyzvání purkmistra p. F. Tšídy sešli se zá-
stupcové všech zdejších spolků a usnešeno dne 27. t.
m. pořádati na oslavu Komenského přátelský večer.
O životě Komenského slíbil přednášeti řídící učitel p.
Housar. Případné sbory zapěje odbor Sokola a hudební
čásť přednese kapela hasičská.
Odbor národopisné výstavy pro okres novokdýň-
ský právě se utvořuje. Veškeré dotazy v té příčině
zodpovídá továrník p. Emil Tšída.
V neděli dne 13. t. m. odbývala těl. jedn. Sokol
mimořádnou valnou hromadu za přítomnosti 48 členů.
Na programu byla změna stanov dle návrhu České
obce sokolské. Stanovy tyto až na malé změny téměř
jednohlasně přijaty. Ve volných návrzích projeveno
přání, by starosta promluvil o úkolech a chování se
jednotlivců v působnosti sokolské. Starosta br. E. Tšída
vyhověl přání tomu, projednav o vystoupení v kroji
o slavnostech, výletech, průvodech, dále ve společnosti,
Zprávy různé.
Ministr Gauč vydal ferman, jímž se nepovoluje,
aby den 28. března — slavnosť Komenského —
byl na školách obecných, měšťanských a středních
dnem prázdným, v němž výslovně se zakazuje
účastenství žákův na středních školách na jakékoliv
slavnosti na počesť Komenského pořádané, a kterýž
konečně zapovídá na ústavech pořádati takovéto
slavnosti. Celý kulturní svět chystá se, aby dne 28.
t. m. způsobem velikolepým oslavil památku velikého
muže a za hranicemi právě žactvu předvádí se náš
Komenský co zářící vzor, však naše mládež odhání
se od prahu slavnostních síní a nesmí se opovážiti
vděčně pozvednouti zraku k obrazu velikého učitele
lidstva. Německá, francouzská, vlámská, švédská,
ruská mládež přinese slavnostním způsobem hold
Čechu Komenskému, jen česká mládež, mládež téhož
národa, z něhož Komenský vyšel, nesmí projeviti
vděk a úctu tomuto veleduchu. Toť věru křiklavý
obrázek naší bídy!
Na oslavu památky 300letých narozenin Jana
Amosa Komenského pořádá učitelská jednota „Budeč
Domažlicko-kdýňská“ dne 27. t. m. o 3. hod. odp.
v sále „u Černého koně“ slavnostní schůzi,
v níž o oslavenci přednášeti bude pan učitel Jos.
Žuvníček. — Ke schůzí této jsou hosté vítáni!
Akademie, již na oslavu J. A. Komenského ke
dni 27. března připravuje městská rada domažlická,
důstojně se bude řaditi k četným slavnostem, jimiž
památka Komenského po vlastech českých uctěna
býti má. Program, jejž příště uveřejníme, již jest se-
staven a bude obsahovati mimo proslov, přednášku
o Komenském a čísla solová, cenné skladby sborové
a orchestrální, jež provedou pěvecký odbor Měšťanské
besedy a sesílená hudba sboru hasičského.
K slavnosti Amosa Komenského. Krásné sochy
věhlasného muže toho zhotovuje v Přerově na Mo-
ravě stukatér p. Alois Amort. (Viz dnešní insert).
Upozorňujeme na to naše vlastenecké kruhy, hlavně
pak uvědomělé učitelstvo s tím podotknutím, že p.
Amort, z odprodaných poprsí značnou čásť věnuje
na zbudování pomníku Janu Amosu Komenskému v
Uherském Brodě a sice z poprsí č. 1. 1 zl., z kon-
solu 60 kr., z č. 2. 60 kr., z konsolu 10 kr., z č. 3.
10 kr., z konsolu 5 kr. Sochařské práce p. Amorta
vynikají přesným provedením a ceny jich jsou sku-
tečně mírné. Odporučujeme jej vřele přízni zdejších
a okolních vlastenců.
Duchovenské. Dp. P. A. Hůrka, kaplan v
Sušici, ustanoven za administratora fary v Staňkově.
Osobní. Pan Josef Vrbata, cten. rodák
koutský, c k. auskultant, přestoupil do konceptní
praxe finančního zemského ředitelství v Praze. 
Pan Frant. Švejcar, lesní správce v Dlážďově,
byl jmenován nadlesním.
Spořitelna domažlická odbývati bude příští sobotu
svou valnou hromadu, v níž předloží tiskem vy-
danou zprávu za 29. rok působnosti své. Důležitosť
a rozsáhlosť závodu pro město naše tak veledůleži-
tého seznal každý z výroční zprávy v insertu pře-
dešlého čísla listu našeho. My poukázati jen chceme
na to, že blahodárný ústav ten věnoval již od roku
1872 do roku 1891 z čistého užitku svého místním
účelům dobročinným a všeob. užitečným zl. 169.727.75,
mimo různé věci potřebné, kteréž zakoupil na účet
inventáře. Z toho pozná každý soudný čtenář, jak
blahodárný jest ústav ten pro město naše a co všechno
Domažlice pro příští doby očekávati mohou při
bezvadné správě, kteráž řídí tento pravý klenot
města našeho.
Nedostatek učitelstva. Dle úřadních dat, jež
předložil zemský výbor sněmu zemskému, nedostává
se v Čechách 567 učitelů. Tato místa učitelská za-
stupují výpomocné (nezkoušené) osoby, jichž jest v
českých okresích 255 a v německých 295. Nejvíce
výpomocných podučitelů a podučitelek jest v okresu
Plzeňském a sice 17. V okresu Domažlickém je jich
12, v okresu Horšůvtýnském 10.
Hospodářsko-průmyslový spolek v Domažlicích
odbýval dne 17 března 1892 v hostinci p. Ant.
Holuba svou výborovou schůzi, jíž předsedal starosta
p. Dr. A. Steidl. Program schůze vyřízen následovně:
1.) Přečten protokol z předešlé výborové schůze a
nečiněno proti jeho znění žádných námitek. 2.) Pra-
vidla vypracovaná třičlennou komisí pro půjčování
spolkových strojů, ku schválení předložená, byla
prozkoumána, částečně poopravena a doplněna. 3)
Žádosť pana Jana Rojta, rolníka z Chrastavic o
vymožení mu jednoho erárního širokého hřebce, chovu
pinckavského neb belgického do jeho privátního
ošetřování, byla úplně za odůvodněnou uznána a
uzavřeno, by spolek ji k příznivému vyřízení slav.
zemědělské radě vřele odporučil a zároveň p. předseda
požádán, aby sám svým osobním vlivem k tomu
přispěl. 4) Zhotovený rozpočet spolku na rok 1892
schválen až na položku „nepředvídané vydání,“ která
byla na 30 zl. zvýšena. 5.) K přípisu purkmistrovského
úřadu o dobrozdání a učinění návrhů ohledně spů-
sobilosti stávajícího tržiště na hovězí dobytek v Do-
mažlicích, zvolena tříčlenná komise, sestávající z pp :
místopředsedy J Friedländra, Jiř. Konradyho a Jos.
Radla, která záležitosť tuto řádně prozkoumati, po-
souditi a dobrozdání s návrhem purkmistrovskému
na cvičišti a veřejném cvičení v tělocvičně, jakož i v
chování se jednotlivých Sokolů v životě veřejném.
Když ještě doporučil k hojnému čtení vyložené časo-
pisy, jež pro jednotu odbírá „stará garda sokolská“,
schůze skončena.
