Ročník XXI.
V Domažlicích, dne 7. května 1892.
Číslo 19.
POSEL OD ČERCHOVA,
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Poštovní zásylkou:
Pro Domažlice:
Čtvrtletně:
čtvrtletně . . . . 1 zl.
za hranice . 1 zl. 33 kr.
čtvrtletně . 1 zl. 20 kr.
půlletně . . . . 2 „
do Ameriky. 1 „ 46 „
půlletně . . 2 „ 40 „
ročně . . . . . 4 „
ročně . . . 4 „ 80 „
Donáška do domu 6 kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Zprávy různé.
Z říšské rady. Návrh, aby ministr spravedlnosti
hrabě Schönborn dán byl v obžalobu, padl a přijat
návrh Plenerův, aby se o návrhu tom přešlo k den-
nímu pořádku, 238 hlasy proti 41.
Úmrtí. V Č. Budějovicích zemřel dne 30. dubna
tamní vys. důst. p. infulovaný probošt kathedrální ka-
pitoly a náš milý krajan monsignore Jan Kubíček
v požehnaném stáři 89 let a 3 měsíců sešlostí věkem.
Zesnulý církevní hodnostář narodil se na Domažlicku
ve Starém Postřekově dne 2. února v r. 1803 a
na kněze posvěcen byl v r. 1829 v Budějovicích.
Ačkoliv tato stará Chodská vesnice „Postřekov“
v nejodlehlejším zákoutí naší velepamátné Šumavy
leží, ač na pohled jen nepatrnou se zdá býti a
ponejvíce z malých domků a chudých chýšek pozů-
stává, přec se přes to všecko honositi může proslu-
lými a zasloužilými muži téměř všech stavů, z nichž
zde pro příklad uvádím zemřelého slovutného profes
sora Šindeláře, zemřelého majora Vavříka, chvalně
známé M. U. doktory a pražské okres lékaře Bur-
šíky, tři kněze a faráře Pittnery, z nichž jeden jest
arcibisk. vikářem na Proseku u Prahy, faráře a
bisk. sekretáře Jindř. Kostlivého v Dláždově a j. v.
Obzvláště ale v popředí postaviti dlužno shora jmeno-
vaného probošta Jana Kubička. Hned po svém vy-
svěcení ustanoven byl Kubiček za kaplana v Sedlici
u Blatné, pak od r. 1844 stal se farářem v Čížově
a v r. 1850 zároveň bisk. vikářem a školním inšpe-
ktorem Píseckým. Napotom byl v r. 1853 jmenován
kancléřem a ředitelem Budějovické bisk. konsistoře,
byl miláčkem a důvěrníkem našeho zvěčnělého a
nejmilejšího pana biskupa Jana Valeriana Jirsíka.
Kubíček byl také milovníkem hudby, on složil, sepsal
a tiskem vydal velmi obšírnou, praktickou a po-
třebnou „školu varhanickou“ a podobné více. Od
17. prosince r. 1862 byl kanovníkem v Budějovicích,
kde u sebe svého stařičkého otce k smrti dochoval,
v roce pak 1879 své 50leté kněžské jubileum slavil
a roku 1884 od J. Velič císaře Pána jmenován byl
infulovaným kapitolním děkanem. Napotom v r.
1888 ustanoven byl od papežské stolice za probošta
kathedrální kapitoly Budějovické, nejvyšší to hodnost
po biskupovi v celé diecési a konečně se stal v
r. 1890 monsignore apoštolským protonotářem a
J. Svat papeže Lva XIII. domácím prelátem. Pro
svou mírnou, skromnou a ušlechtilou povahu, jakož
i pro svou nezištnou úslužnost a dobrotu byl Kubíček
všude a vždy miláčkem lidu, požívaje největší úcty
a lásky u veškerého obecenstva, zvláště ale u ducho-
venstva. Krátce a dobře řečeno, on byl zajisté kněz
v pravém smyslu svého slova, ano Kubíček byl
hodný a zdárný potomek našich chrabrých Chodův,
jenž, propracovav se vla tní svou silou a píli k
takové výši nevšedního důstojenství, zůstal přec jen
scela skromným, laskavým a nezištným knězem a
občanem, své prosté, ale vždy mu milé kolébce
„Postřekovu“ vděčným rodákem a věrným synem
naší drahé, české vlasti. Jak právě doslýchám,
zanechal a odkázal prý Kubíček několik set zlatých
pro zbudování velmi potřebné mešní kaple v Starém
Postřekově. Kubíčkův slavný, ano velkolepý pohřeb
odbýval se v Budějovicích a u blízké Dobré Vody
dne 3. května dopoledne za přehojného a vřelého
účastenství tamního obecenstva všech vrstev a stavů.
Také obec Staro-Postřekovská vyslala na tento
pohřeb svého přednostu do Budějovic. Mrtvola byla
v domě kanovnickém vykropena, do biskupské kathe-
drály přenesena a tam na skvostném katafalku
vystavena. Po odbytém matutinum za zemřelého
slouženy byly slavné requiem a více tichých mší
sv. a pak byla rakev s tělesnou schránkou odve-
zena k Dobré Vode, poněvadž dle výslovné žádosti
zesnulého nemělo býti jeho tělo pochováno v Budě-
jovicích, nýbrž na farním hřbitově u nedaleké Dobré
Vody, kde kanovník Kubíček za svého živobytí
každoročně o pouti na Bolestný Pátek slavnou zpí-
vanou mši sv. ochotně a milerád sloužíval Ostatně
dlužno podotknouti, že od Budějovické kathedrály
nebude snad kratší cesta na nový a od města na
pražské silníci až příliž vzdálený hřbitov Budějo-
vický, nežli k dotčené Dobré Vodě, ležicí asi 3 kilo-
metry od Budějovic na východ v rozkošném a ro-
mantickém údolíčku, v němž se na zvlášním vr-
cholu hezký románský kostel — myslím, že s ro-
tundou — Bolestné Panny Marie vzhůru vypíná,
pravá to okrasa celé krajinky. V nepřítomnosti J.
M. nejdůst. pana biskupa, meškajícího teď na Šu-
mavě ve vikariátu Dešenickém, kde koná generální
visitaci a uděluje svátost sv. biřmování, vedl po-
hřeb bisk. generální vikář a infulovaný kapitolní
děkan monsignore Vilém Králík a na konci města
blíže nádraží převzal pak mrtvolu důst. p. farář od
Dobré Vody, Frant. Zachar. Tento v službě Páně
sestárlý a vždy věrný kněz svou vezdejší pouť šťastně
ukončiv zůstane dle žalmisty Páně „ve věčné
památce, zlé pověsti se obávati nemuse.“
H. R. č. obč. St. Postřekovský.
— Dne 24. dubna zemřel v Podolí u Písku
náhle zakrvácením mozku u věku 47 let tamní ří-
dící učitel p. Josef Renner-Podolský. Pohřeb
jeho konal se za velkého účastenství učitelstva, lidu
i školních dítek ve Vodňanech dne 27. dubna. Ze-
snulý byl pilným pěstitelem literatury, jak mnohé
jeho povídky, spisy statistické i historické vydávají
svědectví. Týž uveřejnil mnoho feuilletonů v letech
dřívějších v „Poslu od Čerchova.“
Schůze obecního zastupitelstva zdejšího svolána
jest k žádosti více členů obecního zastupitelstva
ku dni 8. května na 11. hod. dop., v níž usnešeno
býti má, aby podána byla petice zemskému výboru
v příčině nařízení ministra Schönborna zřízením ně-
meckého okr. soudu v Teplici.
Osobni. C. k. okresní hejtman p. J. Hula v
Žamberku přeložen byl k vlastní žádosti do Přeštic.
Promoce. Zdejší rodák p. MUC. Jos. Karban
byl v úterý dne 3. května t. r. o 12. hod. poled.
na c. k. českém vysokém učení Karlo-Ferdinand-
ském za doktora veškerého lékařství veřejně povýšen.
Sňatek. V úterý dne 10. května o 10. hodině
dopolední slaví sňatek svůj v chrámu Páně u sv.
Mikuláše v Nové Kdýni p. Frant. Veselský,
c k. četnický strážmistr na Smíchově, se slč. Jo-
hannou Křížkovou.
Dar. Ústřední Výbor Národ. Jedn. Pošumavské
zaslal místnímu odboru v Klenči 63 svazky
krásně vázaných, cenných knih od 42 předních spi-
sovatelů českých, jimiž položen základ k nové kni-
hovně pro lid. Za užitečný ten dar vzdává místní
odbor srdečné díky.
Zvláštní vlaky osobní za příčinou pouti svato-
janské. Česká dráha západní vypraví jako každo-
ročně ku slavnosti svatojanské v Praze dne 15. května
zvláštní zábavní vlaky z Domažlic a z veškerých
stanic i zastávek na trati ležících s vozy II. a
III. třídy při zvláště snížených cenách. Od stanice
Brodu a zastávky Volmavy též poskytnuty budou
Veselí i smutní příběhové z našeho zákoutí.
Píše A. B. H—n.
II.
DCEŘINO JEDNÁNÍ.
Říkávají: Jedna vrabčice uživí devět vrabčat, ale
devět vrabčat neuživí jednu vrabčici . . . .
Smutné přísloví, přesmutné! A stokrát smutné,
kde mu dají o sobě platiti!
Ale není přece svět tak prázden lidskosti! Věru
nebylo by mezi lidmi lidí, kdyby nesměli si počítati
ustaraní rodičové u dětí skrovný úrok za velké kapitály.
A jsou-li, kdo přece pro sebe zapomněli na otce a na
matku, jsou také, kdo pro otce a matku zapomněli na
sebe. Jest takových ovšem málo, tuze málo, ale za to
jsou to duše velké a že jsou to duše velké a že je
jich tak málo, chceme tu dnes ukázati na jeden jejich
vzor! Kéž by byl leckomus vzorem!
Byla z takových naše „dcera“ a takové bylo její
jednání.
Dobrá duše! Nenarodila se v bohatství, ale v po-
čestnosti a spokojenosti. Otec, chudý soukenník, ne-
nosil domů z fabriky velkého výdělku, za to nosil
šlechetné srdce, bohaté láskou a péčí o dvě své děti,
spolčátka, obě dcerušky, a o svou hodnou ženu.
Nebylo u soukenníků bohatství, ale byla svornost,
a kde svornost, tu i boží hojnosť. Hevička — tak naší
dceři říkali — vzpomínajíc na ta svá léta, říkávala
sama: „Byli jsme chudi, ale nouze nebyla žádná!“
Nouze nebyla žádná — tak bylo u soukenníků,
až dospívala Hevička v hezkou školačku. Pojednou
však Pán Bůh dopustil, a bylo jinak! Roznemohl se
otec, ležel řadu neděl, vstal — ale pan felčar napo-
věděl soukenníkové, do fabriky že už muž sotva přijde.
A nepřišel! Vlekl se tak, vlekl — nebylo to zdraví a
nebyla hrubě nemoc. Nemohl pracovati, nemohl vy-
dělávati: živitele rodiny musely živiti ty, které on měl
živiti: žena a dvě dcery, školačky! Ta doba byla prý
nejsmutnější z Heviččina života. Do té připadl ke všemu
rok, kdy se platilo u nás za korec žita se stoklasou
45 zlatých a za korec žita čistého 50 zlatých! U sou-
kenníků byl otec churav, pan felčar radil, aby se mu
v jídle přilepšilo — a soukenníkové bylo všecky síly
napínati, ke dním noci nastavovati, aby, předouc s dětmi
a soukajíc do fabriky, v těch těžkých dobách vydělala,
že by aspoň churavý muž ne dostal přilepšeno, ale že
by neměl hladu. Sama se s dětmi, jak možná bylo,
uskrovnila. Aby bylo méně vaření, dali sestru Hevič-
činu na službu jen za jídlo. Hevička pomáhala doma
matce vydělávat. Viděla a cítila tu útlá dcera s mat-
kou tu její velkou starost, tu velkou námahu, to velké
strádání a v tom ve všem velké lidské matčino srdce.
A otec — ubohý otec! Vida to utrpení ženy své i dětí,
brával od nich čeho potřeboval často s pláčem! . . .
Tenkráte prý Hevička začínala rozuměti velkému
přikázání „Cti otce svého i matku svou — —“ a po-
rozuměla mu tak, že jemu podřídila celý život svůj.
Napínala všecky síly, aby matce ulehčila a otce obla-
žila a, když se jí to zdařilo a četla v očích otcových
otcovské uznání, byla při všem utrpení šťastna, nevý-
slovně šťastna!
Tak bylo u soukenníků kolik let, až se Pán Bůh
rozpomenul a zavolal k sobě soukenníka a brzy po
něm i Heviččinu sestru. Nové rány — ale Pán Bůh
ulehčil soukenníkovi a ulehčil šlechetným duším u něho...
Hevička žila dál s matkou, žily chudě, ale počestně.
Soukaly stále do fabriky, šily pro lidi a, když nebylo
nic, podělkovaly u lidí. Míjela léta, za dobami krutými
přišly lepší, a za těch všech dob rostla Hevička, léta
utíkala, dívka rostla, až dospěla v pěknou rozšafnou
pannu. Hevičce začla se ukazovat cena její ctnosti.
Byla chudá — a bohatí přišli se hlásit o její ruku.
Slibovali dobré bydlo jí i matce, Hevička však pro-
pouštěla každého bez rozdílu s prázdnem. Má matku,
ta nemá žádného než ji: tu prý ani ona sama jiného
mít nesmí a nechce, dokud má matku. A přišli řádní
lidé, pilní a poctiví, matka Heviččina sama varovala,
aby nezapomínala dcera pro ni na svou budoucnost —
avšak marno! „Kdo ví,“ říkávala matce Hevička, „kdo
ví, mohla-li bych vám, matko, kdybych se třebas i bo-
hatě vdala, tak posloužit, jako mohu nyní s prázdnýma
rukama.“
Tak odešel první a odešel poslední — lidé vzpo-
mínajíce tak v řeči na Hevičku říkávali, všickni jeden
hlas: „Pro matku zapomněla na sebe!“ A Hevička
jakoby byla tušila —. Nebe chtělo míti vzornou dceru
ještě více přezkoušenu! Z nenadání počala si souken-
níková stěžovati, že jí silně slábne zrak a slábl, slábl,
až litovali lidé, že ta hodná žena — oslepla! Ejhle,
Hevičce nastála služba, kterou by opravdu sotva byla
mohla vdaná matce dáti! A takto dala ji všecku jako
vzácný vzor dcery. Živila matku, vodila ji, předčítala
z oblíbené bible, zkrátka starala se jí o všecky potřeby
těla i duše a to hezkou řadu let. Myslila, že už tak
matku dochová; dochovala ji, ale Pán chtěl, aby sou-
kenníková před smrtí svou viděla ještě zdárnou svou
dceru. K veliké radosti obou šlechetných srdcí a všech,
kdo je znali, soukenníková po letech prozřela a mohla
patřit na šlechetnou dceru až do své smrti, plná ještě
tři leta. A Hevička — když jí konečně odnesli z tiché
Feuilleton.
