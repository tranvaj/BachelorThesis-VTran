Ročník XXI.
POSEL OD
Vychází každou sobotu
náměstí a stojí:
Pro Domažlice:
čtvrtletně . . . . 1 zl.
půlletně . . . . 2 „
. . 4 „
ročně . .
Domažlický týdenník pro zájmy politické, obecné a spolkové.
o 4. hodině odpoledne v knihkupectví Karla Prunara na
Čtvrtletně:
Poštovní zásylkou:
za hranice . 1 zl. 33 kr.
čtvrtletně . 1 zl. 20 kr.
do Ameriky . 1 „ 46 „
půlletně . . 2 „ 40 „
Donáška do domu 6 kr.“
ročně . . . 4 „ 80 „
V Domažlicích, dne 3. září 1892.
Číslo 36.
ČERCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Než rozloučíme se naposled s tou sešlou, staro-
bylou posvátnou budovou děkanského kostela našeho,
kteráž, podlehnouc též nové době, oděna býti má
rouchem moderním, vyhovujícím poměrům nynějším,
a na níž přípravné práce k opravám plným proudem
se již provádí, podáme zde jen krátký nástin o
stavbách a živelních pohromách chrámu toho z let
dávno již minulých.
Nynější děkanský chrám Páně založen byl roku
1110., v kteréžto době však nebyla jeho věž tak
vysoká jako dnes a kteráž teprve v roce 1545.
byla zbudována, což letopočtem na kranclech jest
zvěčněno.
V 13. století stávala již při kostele fara.
V roce 1385 byl chrám děkanský, vystavěný
v slohu románském, již tak schatrnělý a v klenbě
puklý, že dle udání měšťanů z roku 1406 nemohl
více opraven býti a muselo se na novou stavbu
pomýšleti.
V roce 1410 započaly v Domažlicích náboženské
třenice, v nichž husitismus měl nadvládu, a protož
farní služba byla v kostele zastavena a celá městská
farnosť k sv. Jakubu u Svatých přeložena.
V století 15. a 16. byl kostel opět v gotickém
slohu stavěn. Stavba jeho však nebyla zúplna do-
končena, neboť r. 1747. dne 26. července při požáru
města našeho vyhořel nadobro. V starých zprávách
o požáru tom píše se doslovné:
„Poněvadž velký kostel prejzy byl přikryt, takž
veliká tíž byla, když celý krov padl, façadu neb
štít s sebou strhl a také cele klenutí kostela prorazil.
Bylo ale to klenutí gotickým dílem krásným vy-
hotoveno na 6 subtilných sloupech, kteréž v pro-
středku tři a tři stály, se zdvihující a pěkně ozdobené
štukovými kameny okrášlené ku podivení všemu lidu.
A tak všechno, co v kostele bylo, jako velký oltář,
malých šest, stolice, cechovní korouhve a nedávno
vystavené čistotné, nové a líbezného hlasu veliké
varhany a jiné na prach shořelo; jedinký kancionál
neb chvalozpěvy české pánů literatů kůru českého
málo co na některém listu ohořel, v celosti v tom
přehrozném ohni zůstav, naleznut byl. Při tomž
chrámu Páně byla věž velká, která prve vysokou
kuplí od mědě okrášlena byla, 6 malých věží na té
kupli bylo, krásný cymbál na velké hodiny české
a jiné malé cymbálky, měděna báně, v nížto paměti
tohoto města uschovány byly, a jak od starodávna
i také nedávno toto město vyhlíželo, čtyrykrát vy-
malované se nacházelo; nad tou bání stál veliký
kohout mosazný ve velikosti jednoho skopce. To
vše, poněvadž počal oheň od hora pod bání, kdežto
žádný tam hasiti nemohl, ani žádný vodu na věž
nositi nechtěl, shořelo vždycky dál dolů, až i hranice,
na kterých 4 zvony nynějším podobné visely, shořely,
a ty zvony se rozpustily i všecky cymbály, velké
české hodiny, všechny trámy a schody na prach
obráceny jsou.“
Krásná stavba ta byla zcela pobořena až na
kapli sv. Barbory, nyní Boží hrob, jež nedotknuta
zůstala státi. Místo to dlužno považovati za nejstarší
čásť děkan. chrámu Páně.
Na stavbu nového chrámu nynější podoby v r.
1751. vyhotovil plán jakýsi polír Jiří Zahořík, měšťan
zdejší a rodák chrastavický. Plán ten byl schválen
od stavitele pražského Kiliana Dinzenhofera. Se
stavbou započato bylo r. 1756. Chrám byl překlenut
a zdi jeho značně sníženy, čímž krásná gotická okna
jeho zničena a v hořejší části zazděna byla, jak do
dnes na omítce znáti jest.
V roce 1822. dne 17. května při velkém požáru
města našeho děkanský kostel opět vyhořel, takže
krovy chrámu i věže zničeny byly. Věž vyhořela
úplně i celé schodiště až do základů a zvony zřítily
se za ohlušujícího rachotu do „staré věže“, jak
všeobecně základy věžní zvány byly. Po ohni tomto
konány sbírky a práce stavební šly tak rychle ku
předu, že dne 13. července 1822 byl již nový krov
na chrám vytažen. V den ten veškeré školní dítky
jakož i nesmírné množství lidu rozestaveno bylo
před kostelem, hlasitě se modlíce za šťastné do-
končení práce té. Po vykonané modlitbě připevněn
byl na vrchol krovu velký kříž z čerstvých květin,
na němž tři černé hedbávné šátky visely a kteréž
pak darovány byly mistrům tesařským, již na krovu
tomto byli pracovali, a sice Janu Zelenkovi, Janu
Wavruňkovi z Domažlic a Josefu Stanglovi ze Staré
Huti. Dne 19. července 1822 počal se chrám taškami
krýti, což 3. srpna dohotoveno bylo. Věž opravovati
se počala uvnitř v týž rok dne 16. září. Práci tu
vydražil mistr tesařský Jan Zelenka za 700 zl.
Delší dobu byla hořejší čásť věže jen prkny přikryta.
Teprve r. 1825. dne 23. července byla licitace na
kupli její, kterouž vydražil za 148 zl. mistr tesařský
Jan Wavruněk. Dne 9. srpna byla kuple již hotova
a železný kříž, vážící 148 liber, do ní zasazen.
V kříži, jejž pro památku zdarma zhotovil zdejší
mistr zámečnický Wincenc Procházka, vyznačen jest
letopočet 1824 a písmeny K. J. (Kotthard Jandera,
purkmistr), pak W. P. (jméno řečeného zámečníka).
Báně pod křížem jest celá měděná, mající průměr
1 lokte a 10 palců. Pracována byla v Praze a stála
350 zl. šajnů. Do Domažlic zdarma přivezl ji na
voze zdejší měšťan Jakub Gregor. Zlacena jest v ohni,
kteroužto práci vykonal zdejší řiditel kůru a učitel
Norbert Holub, jenž podobnými pracemi z ochoty
rád se zabýval. V týž rok dne 16. srpna držána
licitace na oplechování kuple věžní, kterouž klempíři
Matěj Wimmer z Domažlic a Frant. Otto z Horš.
Týna za 770 zl. vydražili. Plechu spotřebováno za
630 zl. Práce trvala plných 8 neděl.
Již v roce 1825 byl celý chrám, po ohni tak
zbědovaný, do patřičného stavu uveden. V době té
stál cent vápna i s fůrou 2 zl. 30 kr. šajnů, 1000
cihel i s fůrou 26 zl. 20 kr., falcovní prkno 1 zl.,
truhlářské 30 kr., peřící 25 kr., od páru koní platilo se
denně 6 zl. Celá tehdejší oprava věže a chrámu
stála 11.990 zl. 35 kr.
V roce 1840. byla věž omítnuta. Práci tu obdržel
mistr zednický Václav Kostlivý za 208 zl. 34 kr. stř.
a vykonal ji zedník Tomáš Krčma. Provazy k tomu
účeli zvlášť zhotoveny byly v N. Kdyni.
Roku 1842. dne 14. února odbývána licitace
na novou krytinu chrámovou jakož i na novou vížku
pozvánku. Práci vydražil Ant. Peklo, šenkýř z hoř.
předměstí, za 646 zl. 59 kr.
V roce 1868 dne 13. července opravována byla
věž zedníkem Aug. Böhmem.
Naposled kryta byla věž plechem roku 1880.
klempířem p. Ant. Holým.
Nynější opravu děkanského chrámu Páně jakož
i věže převzal architekt pražský p. V. Kaura za
29.062 zl. 51 kr.
Poučení o tom, co má každý činiti,
aby se uchránil před cholerou.
K dějinám zdejšího děkan-
ského chrámu Páně.
Feuilleton.
Z humoristického cyklu: „Z cest.“
TÝDEN AKAD. MALÍŘEM.
Napsal Zdenko.
Saisona v plném proudu. Naplňuji kubický obsah
svých roztomilých kufrů límečky, punčochami a hltám
s bezměrnou nenasytností každou číslici v jízdním řádu.
Bože, teď už cestuje každý, ale každý poněkud řádný
člověk, proč bych tedy nešel i já? Loni jsem byl
v Sedmihorkách, předloni jsem byl na Šumavě, před
třemi lety — ale pánové uvidíte, že budu ještě někdy
slavným cestovatelem. Ono prý to sice hnedle není už
ani nobl, ale dovolte, teď už bude pokládán za mizeru
každý, který nespadl aspoň jednou, dvakrát z Alp.
Obmatal jsem se ještě jednou řádně a svědomitě,
mám-li Bädekra, bez něhož bych jistě nenalezl každou
louži, a odevzdal jsem své drahé tělo všem existujícím
dopravním prostředkům.
Ó jak jsem se těšil na čarovnou vyhlídku z okna
vlaku, kterouž mi Bädekr tak upřímně sliboval. Ale
čert houby ví, co Pán Bůh dá: již po čtvrt hodině
jsem tak sladce usnul, že bych byl býval jistě zaspal,
kdyby mne kondukter „něžným“ svým lomozem nebyl
probudil.
Za vlídných a laskavých poznámek, které se jinde
jmenují klením, vyletěl jsem z coúpe.
Potil jsem se děsně, ale byl jsem tak poeticky
naladěn krásou přírody a vesnice oku mému se na-
skytnuvší, že jsem nad všemi jinými nedostatky a vadami
galantně přimhouřil hned obě očí. Mimo to neurazilo
mne ani to, že nenadále ztratila se zraku mému cesta
vedoucí do vesnice. Nepřipouštěl jsem si v ohledu
tom pražádných obav a oddal jsem se nutnému tomu
osudu, že budu nucen vybourat někde kus zdi, anebo
přelézt plot, abych se ještě do večera dostal na místo.
Avšak nestalo se to ani ono. Bodrý jeden vesničan,
kterého jsem za nedlouho nalezl ležicího na břiše u
hromady snopů, dovedl mne po klikaté cestě polní
až na náves.
„Pán je jistě z Prahy, že nikde netrefí“, povídal,
když mne se všech stran řádně okoukal.
Byl jsem nadšen vtipem tohoto bodrého vesničana
a v nitru cítil jsem takovou nevýslovnou spokojenosť,
jednak tím, že předsudky mé o bodrém lidu venkov-
ském nebyly klamné, jednak také tím, že byl jsem
prost té vážné obavy, že budu nucen přenocovati
někde v bramborové nati.
Jinak také jsem ještě jistě nevěděl, kde budu
přenocovati. Nastala nová práce. Hledat byt. Stará,
dávno osvědčená sběhlosť ve hledání bytu probudila se
ve mně rázem. Hledání bytu bylo totiž u mne za dob
studentských zvláštním sportem, a proto neobával jsem
se ani dost málo této obtíže.
Zeptáš se, kde je škola, myslel jsem si a už jsem
mířil k houfu kluků, kteří u nedaleké romantické louže
stojíce s otevřenými ústy do kořán se na mne dívali
jako na exotickou květinu. Avšak bohužel k diplo-
matickému jednání s nimi vůbec ani nedošlo, jelikož
oni pozorujíce, že k nim mířím, rozprchli se jako
když do nich střelí.
Avšak ani tento nezdar neodstrašil mne ve hledání
(Sepsáno od zem. zdravotní rady v Čechách.)
Poněvadž cholera objevila se v zemích sousedních,
jest prospěšno poučiti se o tom, co by každý činiti
bytu. Šel jsem dále vesnicí. Výstavnosť mnohých domů
mne překvapovala a naplňovala milým uspokojením,
takže jsem se již odvážil domnívati se, že vesnice tato
není vlastně vesnicí, nýbrž městečkem. Byl jsem již
unaven neustálým točením hlavy po budově školní,
když jsem ji konečně nalezl skoro na samém konci
městečka. Byla jednopatrová. Prohlédnuv přízemí nalezl
jsem vše uzavřeno. Vyrachotil jsem se tedy po schodech
do prvního poschodí a zaklepal jsem na první dvéře.
„Dále“, ozval se jakýs tenor uvnitř.
Vstoupil jsem tedy, přehlédnuv dříve svoji toiletu.
Muž v prostředních letech s ohromnými okuláry na nose
přivítal mne vstávaje od stolu. Opisoval noty.
„Mám česť s panem řidícím učitelem?“, zeptal
jsem se ukláněje se.
„Prosím“, odpověděl tento zdrželivě.
„Cestuji po krajině a nemaje určitého cíle dostal
jsem se do vesnice —ch— do městečka vašeho a
nevěda kam bych se obrátil žádám vás, nepronajal-li
byste mi některou ze svých místností na nějaký čas.“
Pan řidící odhodlal se k tomu teprve po dlouhé
debatě se svojí drahou polovicí, která se po chvíli
také ukázala. Představil jsem se jim jako právník.
„Ne, pane, vy jste akademický malíř“, řekla panička,
„mlčte a nezapírejte, vždyť my to víme, že se ti páni
rádi zapírají, aby jim nikdo nepřekážel —
Její jistota a přesvědčivý hlas mne tak nadobro
popletl, že jsem skoro sám věřil, že jsem akad. malířem.
„Nikoliv, milostivá paní“, odvážil jsem se přece
odporovati.
„Ale jděte, vždyť jste malíři tak podoben“, řekla
zase paní řidící.
