spřáteliti nemohla a již ve svém manifestu oproti
těmto se rozhodně postavila. Strana Staročeská to
byla, která na provedení punktac hlasovala, a jen
odporem poslanců svobodomyslných tyto uzákoněny
nebyly a nebudou. Jest k smíchu, vyčítá-li nám p.
Dr. Steidl, že jest naše oposice chabou, a hned na
to tvrdí-li, že jednáme nerozhodně. Svornosti přeje
sobě každý dobrý Čech a jen k vůli svornosti našeho
přesvědčení se nezřeknem, a kdo se chce súčastnit
boje, nechť vstoupí do našich řad a bude vítán.
Pan Kohout z N. Kdyně vrhá výčitku vlastizrády
Staročechům v tvář a dokazuje svůj výrok. Připomíná
rok 1871, v kterém jezdili ministři z Vídně do Prahy
s nabídkami. Vypravuje o slyšení Dra Riegra, Běl-
ského a Braunera u císaře o tom, čehož se jim tenkráte
nabízelo, jak naše milostivá šlechta se proti všemu
narovnání opřela a překazila, ano se i usnesla, aby
o tomto slyšení český národ se ani nedozvěděl.
Dále praví, že nemůže pochopiti, proč se p. Dr.
Steidl diví, mluví-li se o babách, když celý svět
babské chování Staročeských poslanců zná, a tvrdí,
že chování se Staročeských listů žádným podkladem
svornosti považováno býti nemůže a že o tomto
chování se může každý denně přesvědčiti. Pan Dr.
Steidl vymlouvá se a tvrdí, že poslanci svobodomyslní
v klubu staročeském jen překáželi. Na dotaz pana
Bureše z N Kdyně, proč poslanci Staročešti ne-
chodili mezi lid a nevedli jej k oposici, odpovídá
p. Dr. Steidl, že prý pořádal každého roku schůze
voličské, ovšem ne ale schůze lidu, jak se děje nyní,
v nichž se dá upravit většina dle libosti. (Hlučný
odpor.) Pan Klíma ohražuje se proti té výtce a
dokládá, že je to velmi smutné slyšeti podobných
slov. Volič neb nevolič mají stejné právo vzdělávati
se veřejnými rozpravami a poučovati se o veřejných
zájmech, o právech a povinnostech každého občana.
(Výborně!) Ku konci schůze promluvil o obecním
zřízení a dokázal, že každý, kdo chce zasedati
v obecním zastupitelstvu, s tímto zákonem má býti
úplně obeznámen, aby věděl, kdy a jak má zájmy
obce zastávati. Na to byla přijata následovní p. K.
Bartou navržená resoluce:
„Shromáždění občané na veřejné schůzi
v Domažlicích dne 28. srpna projevujeme svůj plný
souhlas s dosavadní činností našich svobodomyslných
poslanců na říšské radě, vyslovujeme jim svou plnou
důvěru a provoláváme jim k budoucí těžké jejich
práci hřímavé Na zdar! (Na zdar!) Protestujeme
rozhodně proti zřízení nové ohraničovací komise,
jakož i vůbec proti násilnému trhání našeho krá-
lovství na umoření našeho jazyka a na zničení
našich práv. Žádáme poslance, aby se vší rozhod-
ností opřeli se proti každému násilnému rozhodo-
vání, které by čelilo na úkor našich práv a na-
šeho jazyka (souhlas), odsuzujeme jednání oněch
činitelů ze staročeského tábora, které by strhnouti
mohlo národ náš na bývalé stanovisko služebnosti
oproti vládě, pro náš národ zhoubné.“
Dále přijat následující dodatek p. Bureše:
„Přejeme si jen takové svornosti v národě, která
by nebyla na škodu českého národa, zavrhujeme
však počínání oněch činitelů ze staročeského tábora,
kteří strhnouti chtějí politiku jeho na bývalé stano-
visko, které ukázalo se býti pro náš národ zhoubným.“
Místodržitel hr. Fr. Thun odjel v pondělí na
své panství Žlikov u Strakonic. Na to odjel místo-
držitel do krumlovského zámku, kdež se zdržel do
úterka a prohlédl si kostel, školy, úřady a průmy-
slové ústavy v Krumlově. Odtud se odebral do
Horní Plané, Kašperských Hor, Volar a Prachatic.
V pátek zavítal do Sušice, aby tu prohlédl úřady,
školy a průmyslové závody. Pobude v Sušici dnes v
sobotu, kdy vykonána bude prohlídka, pak udě-
lovány budou audience. Ze Sušice odjede místodr-
žitel v neděli ráno do Klatov. Jak se dovídáme,
zavítá místodržitel hr. F. Thun příští týden do Do-
mažlic. Ve všech městech uvedených bude uvítán
slavnostně místními a okresními úřady.
Inštalace důst. p. P. Bartoloměje Pubce,
faráře v Třebnicích, konati se bude v neděli 4. září.
Zlatou svatbu slavili v pondělí dne 29. srpna
ctihodní manželé zdejší p. Václa v Pittermann,
měšťan a pí. Anna Pittermanová v dě-
kanském chrámu Páně u přítomnosti šťastného ro-
dinného kroužku a mnoho zdejšího obecenstva.
Sňatek. Tyto dny slavil sňatek svůj ve Ver-
schetzu v Uhrách rodák zdejší p. Petr Pit-
termann, c. k. poštovní a telegrafní úředník
při hlavní poště vídeňské, s vdovou, paní Eugenií
Ottovou z Mestetičů.
Ak. spolek „Chod“ loučil se v úterý se svým
dirigentem — hudebním večerem. A to povíme
hned: zase podařeným. „Chod“ má letos šťastnou
ruku a — přičinlivou. Každá nová produkce je
kus poctivé práce. Věříme rádi pp akademikům,
že p. Alfr. Schnabla jen neradi propouštějí. Věnoval
se „Chodu“ celý. Orchestr je dobrý, když má disci-
plinu a p. Schnabl uměl svou taktovkou vládnouti.
To byla zase jednou tempa a oheň. Jediné číslo
programu neprošlo bez potlesku a bez — nádavku.
Obecenstvo četné vzdalo tak p. Schnablovi a secvi-
čenému orchestru zasloužený dík. O programu samém
netřeba se šířiti. Měl čísla vážná i lehčí, pečlivě na-
studovaná a líbil se. To stačí. — Nevíme čemu
děkuje „Chod“ za své vzpružení, ale přejeme ze
srdce neunavným pp. akademikům, že čas, který
proseděli trpělivě ve zkouškách za notami, nebyl
— promarněn. Práci tak ušlechtilou uvítá každý
u našeho studentstva s radostí. — Zbývá vzpome-
nouti p. Topinky, ředitele kůru. Je všude, kde
může pomoci, a pomůže rád. Pernější práce nastala
mu ovšem po vyčerpání programu. Tanec netrpí u
nás nikdy úbytěmi.
„Sokol“ Plzeňský má počátkem září velké
svátky; budeť v neděli 4. září klásti základní kámen
k vlastní sokolně na Obcizně, k čemuž sezval si
sokoly i nesokoly z celých Čech. Slavnosti té bude
už v sobotu odpoledne předcházeti děcká slavnost
na Obcizně, večer bude u Waldeka veřejné cvičení
a pak zábava. V den kladení základního kamene
v neděli odpoledne bude na Obcizně velká národní
slavnost za účastenství místních spolků a třech
kapel, jež skončí „benátskou nocí“ a ještě v pon-
dělí, 5. září, potká se od rána do večera s dozvuky
na Obcizně, kdež opět bude od 9. hod. ráno hráti hudba.
Osobní. Zdejší rodák pan Josef Košťálek, vý-
pomocný úředník cukerní raffinerie zdejší, obdržel
místo skladníka v cukrovaru kníž. Hug. Thurn-Taxise
v Dobrovicích.
C. k. česká průmyslová škola v Plzni, kteráž
rozdělena jest na oddělení strojnické a stavitelské,
zahájí opětný kurs dnem 14 a 15. října. (Viz insert.)
Změna držebnosti. Dům č. 125 a) na hořejším
náměstí a dům č. 125 b) ve školní ulici v Domažlicích
přešel v majetek bratrů pp. Emanuela a Karla Prunara.
Praktické cvičení. Bourání krovu obecní budovy,
v níž bydlel městský zahradník, u nové chlapecké
školy použili hasiči zdejší pod velením svého ná-
čelníka pana Em. Holého k praktickému cvičení a
vykonali práci tu sami v úterý po 6. hodině večer.
Celý krov za 11/4 hodiny byl úplně stlučen.
Z Černíkova. Sotva vzpamatovala se obec naše
ze strachu, jejž zažila v noci z 1. na 2. srpen, kdy
vyburcováno klidné obyvatelstvo hrůzným hlasem
zvonu na poplach a kdy jen zázrakem vyvázli mnozí
z jisté již záhuby, již opět nesly se smutné a vý-
stražné zvuky zvonu obcí naší, svolávajíce lid ku
pomoci. V sobotu 27. srpna o 4 hod. odp. vypukl
požár, jemuž za oběť padlo 5 stavení obydlených
s přislušenstvím a jímž přistřeší zbaveno 7 rodin
naskrze potřebných, z nichž 2 pojištěny nejsou.
Požár způsoben byl šestiletým hochem jednoho z
pohořelých. Při silném větru stálo ani ne v celých
20 minutách všech 5 stavení v ohni a jen úsilovnému
namáhání domácích lidí a přichvátavších sousedů
z okolních obcí, jimž vřelý dík budiž vzdán, po-
dařilo se položiti meze zhoubnému živlu. Ku požáru
dostavil se sbor dobrovolných hasičů z Poleně s ve-
litelem p. K. Zemanem, aby odbyli si zde svůj křesť,
a pokřtěni jsou také na muže rázné, odhodlané a
vytrvalé. Jmenovitě uvésti se sluší lezce p. Šimona
Koláříka ze Mlýnce, jenž ukázal se býti hasičem
vzorným a lezcem na pravém místě. Rovněž zmíniti
se dlužno o vzácné ochotě, s jakou p. Ludvík, statkář
ze Mlýnce, povoz s voznicí na místo požáru vypravil.
Zaplať jim Bůh za pomoc jejich! Nyní však nelze
jinak, než opět a opět ukázati na nedostatky v obci
naší a věru bylo by již zapotřebí, aby se strany
kompetentních úřadů prováděla se přísněji kontrola
záchranných prostředků, jež v každé obci nalezati
se mají — ne ve výkazu, na papíře, nýbrž ve sku-
tečnosti. Když si již nemůže obec kterákoliv opatřiti
stříkačku vozovou, mohla by si aspoň opatřiti stříkačku
ruční, ne ale, — což jest k neuvěření — nemíti ani
jediného háku (před 18 lety dali totiž občané čer-
níkovští rozdělati své háky místním kovářem na
podkovy) a ani jediného košíku hasičského! To je
snad na dnešní pokročilosť přece trochu mnoho!
Nechceme zde věděti, kdo tohoto nešvaru příčinou
nebo slepým podporovatelem jest, ale ptáme se:
Jak dlouho zneužívati budeš ještě trpělivosti naší?
Zábava div. spolku „Havliček“ na střelnici.
Již dne 11. září přibude do Domažlic velký čínský
cirkus, jenž umístěn bude na zdejší střelnici. V cir-
kusu produkovati se budou provazolezci, ochočení
lvi, tygři a pardálové, z dalšího programu uvádíme
tanec na vysokých chůdách, produkce ve vzduchu v
kruzích, cvičení indických umělců, balet, pantomie,
cvičba koní a psů. Nejzajímavější bude pak produkce
kozy, jež právě co nejpřísněji se dresíruje. Majitel
cirku vystaví zde též své světoznámé museum, ve
kterémž nalézati se budou „živá“ předpotopní zvířata
a lidé z ostrovů Jamaika, kteří jen od „rumu“ živi
jsou. Též proneseno zde bude několik vybraných
solových čísel na jevišti. Nádherný cirkus zdrží se
zde jen jeden den, načež ihned do Hamburku
odjede, kamž jest povolán, by zahájil tam předsta-
vení „proti choleře“. Při příznivém počasí bude mě-
stem odpoledne v týž den slavnostní projíždka všech
nádherných vozů a veškerého uměleckého personálu.
Desinfekčni a pozorovací stanice pro osoby a
zavazadla ustanovena jest po čas možné cholerové
epidemie na domažlickém nádraží, ku kterémužto
účeli potřebné místnosti již pořízeny byly.
Stříbrné hodinky v ceně 14 zl. ukradl v neděli
dragoun zdejší posádky jakýsi Vachalec obuvniku
J. K., s nímž v noci z Chrastavic domů se vracel.
Krádež udána ihned policii zdejší. Hodinky v ka-
sárnách u něj nalezeny a učiněno o tom trestní
oznámení.
Poplatek z piva a líhových nápojů ve městě
našem od 1. září 1892 do 31. srpna 1893 pronajal
p. Ant. Peklo, obchodník a měšťan zdejší, za 10.660 zl.
Dosavadní majitel p. B. Straka měl jej před tím
za 10.060 zl.
Těžce zraněn. Dne 21. srpna odbývána byla
v Haselbachu v hostinci M. Dietze taneční zábava,
kteréž bylo přítomno více tamních i bavorských
mladíků. O 3. hodině ráno nechali se bratranci
Petzové, brusiči skla, jak zvykem jest, vyprovoditi
s muzikou z hospody. Jakmile však přišli na sil-
nici, střelil jakýsi Jakub Fišer, brusič skla z Höllu
v Bavořích, Josefa Petze, s nímž v hospodě měl
hádku, z revolveru přímo do hlavy. Těžce zraněný
Petz nechal sobě obvázati hlavu studenými obklady
a vykonal ještě pěšky cestu do Nemanic, kde byl
klenečským lékařem prohlédnut. Lékař shledal, že
kulka z revolveru vězí mu v hlavě. Vyšetřování v
té věci jest zavedeno.
Cholera. Dle zpráv docházejících zdá se, že
cholera jest na postupu ke hranicím českým. Leč
tím není dosud nikterak podmíněno, že by musila
skutečně hranice ty překročiti, že by nevyhnutelně
musila také naše města česká navštíviti. Na všechen
způsob jest však povinností nejen veřejných orgánů,
ale všech, kdož mají v rukách správu domů a obydlí,
aby dbali nejbedlivější čistoty a všech opatření
zdravotních a aby s největší svědomitostí sami pro-
váděli, po případě dbali nad prováděním dotyč-
ných předpisů. V Hamburku, v hlavním hnízdě ná-
kazy cholerové, řádí tato v míře hrozné. Za jediné
tři dny měli tam 2140 nemocných a 1223 mrtvol.
Nemocní odvážejí se do nemocnic po celé dny a
noci v 60 fiakrech, jichž sedadla jsou vytrhána.
Mrtvoly nakládají se do spediterských vozů a od-
vážejí se hromadně na hřbitovy. Epidemie řádí
ponejvíce mezi chudší třídou. Cholera rozšířena je
již i na Paříž, Havre, Londýn, Berlín, Haag, Halle,
Frankfurt, Brussel atd. Příčinou cholery v Hamburce
jest nejen špatná voda, ale hlavně potraviny z moře,
jimiž hlavně chudý lid se živí. Ryby, raky, kraby,
měkkýši atd. v horkách právě minulých počaly na
trzích hníti a jen tím cholera se vyvinula. —
Veškeré zásilky poštovní z Anglie a Ameriky určené
do Rakouska se desinfekují a dopravují přes Havre
a nikoliv přes Hamburk.
Dražba na domek č. 16. v Domažlicích v od
hadní ceně 388 zl. odbývati se bude dne 17. října
a 17. listopadu u c. k. okr. soudu zdejšího.
(Zasláno.)
Akademický spolek „Chod“
pokládá za svou povinnosť poděkovati veřejně panu
Alfredovi Šnáblovi, členu opery v Curychu,
jehož zásluhy o spolek veliké jsou, panu Ant.
Topinkovi, řiditeli kůrů, za laskavé spoluúčin-
kování a všestrannou podporu a všem příznivcům,
kteří ku zdaru zábavy přispěli.
Výbor.
Upozornění!
Žádáme zdravotní orgány zdejší, aby v době
nynější, kdež zhoubná cholera na všech stranách
hrozí, věnován byl patřičný dohled na nezralé ovo-
ce, nahnilé okurky atd., jež tu a tam ve městě
prodávány jsou. Divno, že se dosud tak nestalo.
Více občanů.
Reklamace do věnečku, jejž pořádá divadelní spolek
„Havlíček“ v Domažlicích dne I1. září v sále „u Šu-
mavy“, přijímá Jakub Bílek.
Týdenní trh v Domažlicích dne 1. září 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
§
116
357
278
475
—
—
—
—
—
Prodáno za cenu dle
I. tř. II. tř. 
kr.
zl.
III. tř.
zl.  kr.
6 28
4
75
4
90
3
20
—
60
zl. kr.
80
40
40
70
5
4
6
4
55
50
4
3
—
—
—
1
1
2
—
—
1
—
2
—
10
90
40
—

Všem
přátelům a známým, s nimiž při svém odjezdu
z Domažlic do Dobrovic rozloučiti jsem se ne-
mohl, dávám tímto srdečné „S Bohem!“
Josef Košťálek,
skladník cukrovaru.
Chalupa
čís. pop. 48. na bezděkovském předměstí ve třidě
svatovavřineckéF se zahradou, stodolou,
maštálkou, studnou, jakož i veškerá
sláma, mrva a jedna dobrá dojná kráva — prodá se
z volné ruky. Bližší v redakci tohoto listu.
80
Dva řádní
truhlářští pomocníci
na stavební práci přijmou se v truhlářském závodě
Petra Nového
„na Podskalí“ v Domažlicích.
