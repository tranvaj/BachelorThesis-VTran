to veselý rej, hoši vytáčeli své milé až do únavy.
Kolem půl 11. hodiny v noci tančil Josef Pec
z Nemanic s Barborou Trinkmannovou. V kole při-
stoupí k nim Jakub Fišer z Höllu a žádá Barušku
o tanec.
„Zrovna jsem s ní přišel do kola!“ odvětil mu
Pec, ale Fišer už napřáhl a udeřil Pece pěstí do
tváře. Z toho strhla se ihned rvačka, která mohla
míti smutné následky; jelikož to však bylo trochu
záhy a všichni chtěli ještě tančiti, tož raději Fišera
od Pece odtrhli a rvačku utišili.
Bylo ticho, ale Fišer měl hroznou zlosť, kterou
bylo znáti toliko na jeho pohledu, jakým stíhal
svého v lásce šťastnějšího soka Pece.
Rychle míjely hodiny, a než se kdo nadál,
byly už 2 hodiny s půlnoci. Josef Pec se svými
bratranci hotovili se na cestu k domovu a jako po-
řádní hoši, kteří se nesmějí před děvčaty zahoditi,
dali si na cestu vyhrávati. Šli nejprvé k hudebníkům,
aby se s nimi vyrovnali. V tom odešel z tančírny
Jakub Fišer. — Hudebníci sešli s choru a spustili
pochod. Za hudbou šli Pecové. — Sotva překročili
však Pecové prah, tu dostal Josef Pec z Nemanic
ránu do hlavy, že se mu až mžitky udělaly před
očima. Fišer se dal na útěk.
Hudba přestala hrát, všecko se sběhlo k Pecovi,
jemuž se řinula krev z hlavy. Bratranec mu při-
tiskl šátek na hlavu a dovedl ho k sobě do Hasel-
bachu, kde mu přikládal do rána studené obklady.
— Ráno o 6. hodině vstal Pec a odešel sám domů
do Nemanic, kde sdělil rodičům, jak přišel k té
ráně. Rodiče prohlédli ránu a přivolali hned lékaře.
Druhého dne přišli už dva lékaři z Domažlic, kteří
ohledali raněného a shledali, že má lebku prora-
ženou a hrozné křeče bolestné v celém těle, o čemž
ihned učinili trestní oznámení.
Dne 4. září o 11. hodině dopolední skonal Josef
Pec, jemuž bylo teprvé 19 let. Fišer byl okamžitě
zatčen. — U soudu tvrdil Fišer, že udeřil Pece
dutým klíčem do hlavy, aby ho učinil neschopným
ku rvačce, neboť prý viděl, že Pec při vycházení
z hostince držel nůž v ruce. Později se přiznal, že
ne klíčem, ale revolverem jej udeřil a tím mu pro-
razil lebku.
Svědkové však tvrdili, že Pec neměl nic v ruce.
že šel z hospody zcela bezstarostně a Fišer naň u
dveří čihal, drže ruku v kapse — patrně s revolverem.
Jakub Fišer, 19tiletý brusič skla, postaven před
plzeň. porotu, které předsedal president kraj soudu
dvorní rada p. Janatsch a votanti byli r. z. s.
Picka a Vogel Žalobu zastával státní nadvládní
p. Částek a obžalovaného hájil s neobyčejnou
výmluvností p. dr. V. Peták, jemuž se také po-
dařilo sprostiti svého klienta těžké obžaloby. Fišer
odsouzen byl pro těžké ublížení na těle a neoprá-
vněné nošení zbraně toliko na 18 měsíců do vězení.
Plz. L.
Tragický konec pouti.
Předmětem pondělního porotního líčení byl zločin
zabití, z kterého obviněn byl Matěj Behenský, 36letý
ženatý kovář z Nové Vísky v okresu Novokdýňském.
Veřejným žalobcem byl státní zástupce p. Částek,
obžalovaného hájil plzeň. advokát pan JUDr. St.
Vopršálek.
Dne 8. září t. r. byl Matěj Behenský se svým
otcem a ženou na pouti v Loučímě. Na zpáteční
cestě zastavili se v hostinci Josefa Preise v Lip-
kově, kde se setkali s Janem Čapíkem, taktéž z
Nové Vísky. Pili statečně. Zejména Behenskému
chutnalo. Ale růžová nálada jejich skončila hádkou.
Když měli, jak se říká, dost, odebrali se starý Be-
henský i jeho syn a manželka téhož domů do Nové
Vísky, na kteréžto cestě je doprovázeli Ant. Kurz
a Václav Černý. Podle vyznání Jakuba Behenského,
Marie Behenské, pak tvrzení obviněného Matěje Be-
henského uslyšeli nedlouho po svém příchodu Jana
Čapíka pod okny křičeti a nadávati. Čapík žádal,
by otevřeli, při čemž tento též do okna tloukl. Je-
likož okřiknutí Jana Čapika Matějem Behenským
nemělo účinku, vyšel Matěj Behenský ze stavení
ven, aby Čapíka odehnal. V tom, co na něho šel,
shýbl se Čapík a uhodil jej kamenem nad oko do
čela tak, že jej zranil. Proto pustil se Behenský,
maje závoru v ruce, za Čapíkem, který ale utekl.
Když Matěj Behenský se slovy, jak je Antonín Für-
bacher, slyšel: „já ti dám mně chodit v noci pod
okna“ domů se vracel, šel Čapík zase za ním, na-
dával mu, hodil po něm kamenem a trefil jej do
hřbetu, načež Behenský pustil se zase za Čapíkem,
který se na útěk dal. Když Behenský Čapíka do-
honil, praštil ho závorou do hlavy tak, že sklesl a
na místě ležeti zůstal, a tu jej Matěj Behenský ještě
jednou přes prsa uhodil, načež pak šel domů. Po
něvadž se Jan Čapík z místa nehýbal, šli Antonín
Fürbacher, Josef Stahl a Antonín Minka k němu a
odnesli ho do jeho příbytku, kde týž o půl 12. ho-
dině dopoledne zemřel. — Dne 10. září byla mr-
tvola Jana Čapíka soudními lékaři MDr. Josefem
Weisslem a Josefem Milnerem ohledána a pytvána.
Lékaři nalezli as 3 cm na levo od pravého hrbolku
temenného ránu a krvavé spodiny, z nichž se při
tlaku krev vylévá. Po rozřiznutí měkkých částí
hlavy vytékalo množství černé krve a byl celý povrch
kostěný krví pokryt. Nad lupinovitou částí kosti
spánkové nalezena byla v kosti této trhlina, která
dále v délce 21 centimetrů levou kosť temenní,
zadní čásť kosti čelné až na pravou kosť temenní
skrz celou tloušťku kostí těchto až na měkké části
mozku zasahovala. Dále nalezen byl na přední
části trhliny odlomek kosti asi 65 cm dlouhý a
3 mm tlustý. Podlebnice, odpovídajíc zlomenině v
kostích lebečních, byla v délce 16 cm natržena.
Celý povrch mozku byl hojným výlevem krevním
pokryt. Lékaři prohlásili, že smrť Jana Čapíka na-
stala následkem otřesení mozku a silného výronu
krve do dutiny mozkové, kteréž přivedeny byly
silným udeřením nástrojem tupým. Poranění takto
spůsobené prohlásili za smrtelné pod každou pod-
mínkou. Matěj Behenský doznával, že Jana Čapíka
závorou uhodil, aniž by věděl, kam jej uhodil, po-
něvadž byl napilý, neboť vypil v hostinci Josefa
Preise v Lipkově 13 sklenic piva. Vrávoral, když
jej s jeho manželkou Marií Behenskou a otcem Ja-
kubem Behenským, Antonín Kurz s Václavem Černým
do Nové Vísky, kteráž od Lipkova 23 minut vzdá-
lena jest, doprovázeli, jak ale za les zašli, šel Matěj
Behenský, jak Antonín Kurz udává, lépe, což dů-
kazem, že cestou vystřízlivěl. Poněvadž Matěj Be-
henský k činu svému se přiznal, byl úkol jeho ob-
hájce velice nesnadný. Přes to však podařilo se
p. dr. Vopršálkovi obhájiti svého klienta tak skvěle,
Plz. Ob.
že výrok porotců zněl: nevinen.
(Zasláno.)
Přátelům Sokolstva!
Vzácnou péčí a nákladem obce Domažlické vy-
stavena v Domažlicích prostorná a vzdušná tělocvična,
do níž povolen vstup i členstvu naší jednoty sokolské.
Naskytuje se tedy vhodná příležitosť, aby Domažlický
Sokol po příkladu starých slavnějších dnů rozvinul
opět zdárnější činnosť spolkovou. Zveme proto každého,
kdož jest přítelem sokolstva, aby přihlásili se a řady
naše rozhojnili, zveme muže i mládež, aby hojným
účastenstvím všech tříd občanstva a za příkladem jiných
českých měst stal se „Sokol“ prvním národním spolkem
v král. Domažlicích!
Cvičení na cvičišti nové tělocvičny počnou v dnech
nejblíže příštích. Na zdar!
Z výboru „SOKOLA“ v Domažlicích,
dne 14. listopadu 1892.
MAX. DUFFEK,
ALOIS ZIMA,
starosta.
jednatel.
Lidu soucitnému!
Dvě stě let přestála naše pohorská vesnička v
rukou Páně, nikdy žádnou živelní pohromou netknuta.
Okamžitým dopuštěním sžehnuta však neúprosně pla-
meny v úterý večer bývalá škola matiční, v níž dva-
cet pět obyvatelů (mezi nimi rodina s osmi dítkami
a dva blbí chuďasové) přístřeší nacházelo. Všickni ti
nešťastníci přišli náhlým vzplanutím ohně skoro o všecko.
Polonazí, zničení stojí zde v hoři a nářku, nemajíce
do úst sousta, nevědouce, kam by hlavy sklonili. Naše
chudá obec, jsouc již jinak přetížena a nemohouc to-
lika ubožákům pomoci, obrací se tudíž k soucitným
duším a šlechetným dárcům, by se nad svým českým
dobrým lidem na rozhraní v zoufající jeho bídě jakým-
koliv dárkem smilovali — nemajíť ubožáci ničeho.
Ó ustrňte se tedy nad nešťastnými!
Peníze, obnošené prádlo a šat laskavě přijme re-
dakce tohoto listu.
Místní představenstvo na České Kubici,
dne 17. listopadu 1892.
P. T. pp. členům „Budče Domažlicko-Kdyňské!“
Dne 24. t. m. (ve čtvrtek) o 1. hod odp. vyko-
náme svoji výroční valnou schůzi v budově měšť.
školy dívčí v Domažlicích s tímto programem:
1) Čtení protokolu z porady minulé. 2) Zprávy
funkcionářů a vybírání příspěvků. 3) Doplňovací volba
výboru. 4) „O vyučování kreslení v obecné škole“
pojedná p. Jos. Svačina z Luženic. 5) „Kterak
se osvědčuje písmo kolmé“ podá p. Alois Jindřich.
6) Rozhovor o školních tiskopisech. 7) Volné návrhy.
Z výboru „Budče,“ dne 17. listopadu 1892.
Frt. Drbohlav, t. č. předseda. Josef Srna, t. č. jednatel.
Slavným spolkům, obchodníkům, vlastencům,
přátelům a příznivcům českého školství!
Správa matiční školy v Prapořišti hodlá ve spo-
jení s místním odborem Ú. M. šk. ve Kdýni uspořá-
dati dítkám této školy slavnosť vánočního stromku a
poděliti chudé potřebným oděvem. Škola tato navště-
vována jest většinou dětmi chudých rodičů a jelikož
„Schulverein“ a „Böhmerwaldbund“ dítky českých ro-
dičů za pomoci obecního zastupitelstva všelikým způ-
sobem do německé školy lákají a vhánějí, jest škole
matiční zapotřebí podpory všestranné. I prosíme proto
o pomoc a podporu k účelu výše uvedenému a za
každý dárek, který bude veřejně kvitován a vděčně
přijat, již předem „srdečný dík“ vzdáváme.
Správa obecné matiční školy v Prapořišti
a místní odbor Ú. M. šk. ve Kdýni,
18. listopadu 1892.
Tomáš Flaška, správce školy. Emil. Tšida, t. č. předseda.
Padělek černého (falšované) hedbáví. Snálí-
me-li vzorek látky, již koupiti hodláme, objeví se nám ihned
jakékoliv zfalšování nedbáví: Pravé, čisté hedbáví stočí se ihned
dohromady, uhasíná brzy a zanechává něco málo popele jasně
hnědéno. — Padělané či zfalšované hedbaví (jež lehce se láme
a zbubři) hoří pomalu, zejména doutnají „podělovací“ nitě dále
(jsou-li mnohobarevnou látkou stížené) a zanechává po sobě tma-
vohnědý popel a oproti pravému hedbáví nestočí se při hoření,
nýbrž zkřiví. Rozmačkáme-li popel pravého hedbáví, týž
zjemní se v prášek, kdežto u padělaného tomu tak není. Sklad
továrny na hedbávné látky G. Henneberka (c. k. dvor. dodavatele
v Curychu) zasílá ochotně vzorky jemných pravých hedbávných
látek každému a dodá celé obleky a kusy vyclené až do domu.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
214
207
191
651
17
316
5
1
2
50
—
60
40 — —
— — 92
— 1 70
90
2
1
—
Vyhláška.
Okresní výbor v Domažlicích oznamuje, že za
přičinou
propachtování
stavby okresní silnice
z Chrastavic k Radonicům v zemíšti obce
Chrastavické bude odbývati veřejnou licitaci ve
své úřadovně v Domažlicích dne 5. prosince t. r.
o 9. hodině dopoledne.
K licitaci zve každého, kdož by provedení této
stavby na se vzíti hodlal a dokládá:
1. že stavba ta 751 m. dlouhá a na 2073 zl.
78 kr. rozpočtěna jest a odevzdána bude v celku
jednomu neb více podnikatelům;
2. že vadium licitační 104 zl. obnáší, které
pachtýř na 208 zl. doplniti musí;
3. že oferty, které až do započetí licitace v úřa-
dovně tohoto okresního výboru podávati volno jest,
obsahovati mají jméno, příjmění a stav: (zaměstnání
neb povolání) oferenta, zřetelné vyznačení žadané za
stavbu sumy číslicemi a písmenami s prohlášením,
že oferent bez jakékoliv výhrady podrobuje se vý-
minkám pachtovním, konečně má ofertě přiloženo
býti předepsané vadium;
4. že okresní výbor má vyhraženo právo svo-
bodné volby mezi oferenty a licitanty bez ohledu na
výši žádané sumy;
5. že plány a pachtovní výminky v obyčejných
úřadních hodinách v úřadovně tohoto okresního vý-
boru nahlednouti, okresliti a opsati volno jest.
V DOMAŽLICÍCH, dne 16. listopadu 1892.
Okresní starosta: Dr. Ant. Steidl.
+4
Ku sňatku na den 21. listopadu svému
kolegovi Jos. Fronkovi
kolegyni Anně Zimmrové.
Vstupte ve skutečnosť s mužným nadšením,
duch Váš se v pravý život béře,
a sami nemůžete-li býti blaženými,
tož nechť oblaží Vám život lidstvo veškeré.
Váš život budiž krásná krajina,
poseta pískem štěstí,
kde každá hvězda, každý květin květ
o blahu Vám dá zvěsti.
Přejí členové div. spolku „Havlíček“ v Domažlicích.
——
Zábavné listy.
Nejrozšířenější obrázkový časopis český.
Skvostná úprava. Na 300 skvostných vy-
obrazení ročně. Fotografie a kresby zají-
mavých časových událostí. Množství pouta-
vých románů, novel, humoresek, poučných
článků, divadlo, literatura, rebusy, šarády atd.
Právě vydaný prvý sešit ročníku
XV. zasýláme ochotně každému, kdo se
přihlásí franko na ukázku.
Na skladě u všech knihkupců, zejména
v nakladatelství A. HYNKA v Praze
I, Celetná ulice.
50
20
Týdenní trh v Domažlicích dne 17. list. 1892.
Prodáno za cenu dle
I. tř. II. tř. III. tř.
zl. kr.
zl.  kr.
zl. kr.
6 20
30
650
6
4
80
92
15
5
4
80
4
90
2
15
3
3
35
—
G. NEIDLINGER
klade sobě za česť na nové vynálezy Singerových
původních šicích strojů a jich zdokonalení poukázati.
Nový stroj „Vibrating Shuttle číslo 2. a 3.“ jest
vzorem jednoduchosti a pro své neobyčejné přednosti
nejlepším šicím strojem v domácnosti a pro
dámské krejčovství.
Hlavní závod: Plzeň, divadelní ul. č. 1.
