Ročník XXI.
V Domažlicích, dne 13. srpna 1892.
Číslo 33.
POSEL DD ČERCHOVA
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Poštovní zásylkou:
Čtvrtletně:
Pro Domažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
půlletně . . . . 2
Donáška do domu 6 kr."
ročně . . . 4 „ 80 „
ročně . . . . . 4 „
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Co s naší mládeží?
(Dokončení.)
Avšak nejen řemeslo vede k zámožnosti, nýbrž
i průmysl, obchod a živnosť hostinská, které se u
nás chápou lidé bez nejmenšího vzdělání odborného,
ano z pravidla tací lidé, kteří v jiném povolání
přišli dříve již na mizinu.
A právě ke zdárnému provozování jmenovaných
tří odvětví jest žádoucna důkladná průprava odborná.
Ve Švýcarsku obrací se k hostinství velká čásť
vzdělanců, kteří mluví čtyřmi a pěti jazyky, kteří
konali odborná studia v Paříži, v lázeňských místech
a v hostincích, od turistů četně navštěvovaných.
Za to se takový odborník nikdy se zdarem nemine;
v poměrně mladém věku stává se samostatným
živnostníkem a shromáždí v krátké době jmění,
které se nezřídka čítá na miliony franků! Jak jinak
se mají hostinští v našich nejkrásnějších krajinách,
s nimiž se cizí výletní místa často ani rovnati ne-
mohou! Bůh to napraviž — ale brzo!
K obchodu obrací se velmi málo našich mla-
díkův. A toho jest velice litovati. Neboť právě vede
obchod k rychlému bohatnutí, jak to na židovských
obchodnících vídáme. Přes to pak, že se naši synové
jen vzácně obchodu věnují, musíme jim i při tom
ještě vytknouti dvě veliké vady, jichž se ve
svém obchodním vzdělání dopouštějí. Jedni vstupují
do obchodu za učedníky s nepatrným vzděláním;
— bývají to studenti, kteří v 1. nebo 2. škole
gymnasialní či realní propadli, tedy vlastně nejhorší
žáci, jimž se nedostává buď přirozeného důvtipu,
nebo poctivé vytrvalosti. Takový hoch se ke všemu
jinému spíše hodí, jen k obchodu nikoliv. Vždyť
právě obchodník potřebuje nejvyšší chytrosti vobco-
vání s lidmi, rozsáhlou znalosť svého zboží, velkou
vědomosť o zeměpise obchodním a značnou hbitost
ve všech druzích početních. I není pak divu, že
takový nedokonale připravený mladík právě v tomto
oboru uvázne na nejnižším stupni, zůstávaje buď
jen pomocníkem kupeckým nebo stávaje se chatrným
venkovským kramářem. Takových existencí nepotře-
bujeme — těch máme bohužel již nyní nazbyt!
Opáčným směrem chybují zase oni studenti,
kteří, chtíce se obrátiti na obchod, absolvují školu
měšťanskou nebo nižší reálku a vstupují pak na tři
roky do Obchodní akademie Pražské, Chrudimské
nebo Plzeňské. Téměř již dospělí vystupují z těchto
ústavů, přinášejí si hojnou sice zásobu theoretických
vědomostí, ale neznají se ani ve zboží, ani v obco-
vání s lidmi; práce obchodnická se jim nelibí, a
proto se obraceji do bank, založen, spořitelen a
průmyslových závodů, kde se stávají sice dobrými
účetními a závislými úředníky, ale nikoli samo-
statnými obchodníky, jichž máme tak ohromný
nedostatek, že všechno sprostředkování obchodní
vězí dosud v rukách Němců a Židů.
Jedině správná cesta k obchodu vede cestou
střední! Nechť naše děti nabudou nejprve dostatečného
vzdělání všeobecného na střední škole, pak nechť
se věnují po několik roků obchodnické praxi, a
konečně nechť dovrší svoje odborné vzdělání obchodní
školou: pak budou tak připraveny, aby se mohly
po světě poohlédnouti (čim dále, tím lépe!), načež
teprve dovedou svému národu prokázati platné služby
obchodní, jež na nich vším právem žádati musíme
a také bezpečně od nich očekáváme.
Hle! Zde zase vděčné pole, dosud úplně ladem
ležící!
A což teprve náš průmysl! Ten jest pravou
popelkou v české společnosti. Co se dosud u nás
v oboru tom provedlo, naplňovalo jen kapsy Němců
našimi penězy. A my budeme domácím průmyslem
na prospěch Němců chudnouti tak dlouho, pokud
budeme svými dětmi přeplňovati kanceláře a školy,
ponechávajíce vládu v továrnách Němcům. A přece
jsou naše děti právě pro veškera odvětví průmyslu
vysoce nadány, vždyť jest mezi námi až překvapu-
jící počet vynálezcův a důmyslných výrobníkův! V
novější době máme též vynikající školy průmyslové;
škoda jen, že se do nich obracejí celkem jen
chatrnější studenti, obyčejně z trestu za to, že na
gymnasiu neprospívají! Právě průmyslu by se vět-
novati měli žáci nejnadanější a nejpilnější, aby
mohli ve svém oboru vyniknouti. Moderní průmysl
může sice beze škody postrádati latiny a řečtiny,
ale nikdy fysiky, lučby, přírodopisu a měřictví, ani
počtů a kreslení; dle toho by se také záhy měla
vykonati volba průpravné školy pro všeobecné vzdě-
lání: — tedy buď škola měšťanská nebo reálka.
Aby naši mladíci nabyli chuti a odvahy k prů-
myslu, nechť cestují do Liberce, Ústí n. L, Jablonce,
Rumburka, Aše a jiných německých měst v Čechách
— nechť poznají poměry zámožnostní v oněch místech,
nechť se přesvědčí o porobě našich rodáků, kteří
tam jsou dělníky továrními a celé živobytí věnují
na obohacení svého pána, majitele továrny. To-
várnického lidu nevyrovnatelného máme mezi Čechy
dost, a ten s radostí by pracoval pro pána českého
— ale bohužel nikdo z nás se nechce státi tovární-
kem, každý dává přednost sebe chatrnější službičce
s pensí, každý se pečlivě vyhýbá samostatnosti a
zámožnosti.
Pro Bůh, kam nás to povede? — Nápravy
rychlé je v tom ovšem nejvýše zapotřebí.
Schůze obecního zastupitelstva
kr. města Domažlic
ze dne 7. srpna 1892.
Schůzi zahájil o 11. hod. dopol. v místnosti
kreslírny měšťanské školy starosta p. P. Hana u
přítomnosti 27 členů zastupitelstva.
Přečtěn protokol z poslední schůze a schváleno
jeho znění, když dříve návrh na opravu p. Josefem
Radlem učiněný byl velkou většinou co nemístný
zamítnut.
Purkmistr oznamuje, že sládek p. Pavel Neuman
ohlásil u pivovarní komise žádosť o udělení mu
dovolené na 3 až 4 neděle v příčině léčení svého
zdraví v lázních kysibelských a že ustanovil za
vlastního ručení zástupcem svým podstaršího p. Rud.
Ouhrabku. — Ohlášení vzato k vědomosti a dovo-
lená udělena.
Tentýž hlásí v souvislosti s čís. 3. sezení ze
dne 27. července 1892, že kongregace milosrdných
sester v Karlíně navrhla ze zdejších chovanců tam
opatrovaných pro učení se řemeslu hrnčířskému
Karla Mrazíka a žádá, aby týž na druhé místo
státního stipendia pro návštěvu keramické školy v
Bechyni presentován byl. — Žádosti vyhověno.
1. Pp. Jan Holý, Josef Hájek a Kateřina Pro-
cházková žádají o upravení poměrů majetkových,
ohledně pozemku č. kat. 1347/3 u „týnských hájů“
ležícího. — Pozemek č. kat. 1347/3 pod 52 ° budiž
přijat do majetku obce zdejší a co v té věci potřeba,
nechť se zřídí.
Z čínské kuchyně.
Jak Číňané pijou čaj? O tom možno se poučiti z
poslední knihy známého čínského generála Čeng-Ki-
Tonga, v níž popisuje se domácí život Číňanů. Po-
dávám některé stránky z knihy této.
Od těch dob co čaj v Číně zobecněl, úřady
oněch krajin, které ho pěstují, posílají každoročně cí-
saři čínskému čásť první žně. V dřívějších dobách
dvůr rozdával čaj všem úřadníkům i všechny oby-
čejné dary dělaly se ve způsobě čaje.
V čajárnách lidé se scházejí, aby si pohovořili,
oddechli si a občerstvili se. Přijdete-li k známým na
návštěvu, hned vám přinesou koflík čaje. Na místo
uvítání obyčejně praví: „Čaj jest již připraven.“
I v obchodech, kde čekáte na vyplnění své objed-
návky, předloží vám koflík čaje, abyste se při čekání
nenudil. V létě, za parných dnů, štědří lidé staví před
svůj dům velikou, každou chvíli se doplňující nádobu
s čajem, z níž kolemjdoucí mohou uhasiti svou žízeň.
Bohaté třídy pijou vždy zelený čaj, t. j. nejmladší
výhonky, lístečky, které sotva rozvinuly se z pupenců,
jež suší na slunci. Černý čaj jsou lístky, které dozrály
a byly usušeny na ohni; toť celý rozdíl mezi těmito
druhy čaje; avšak nikdy ani první ani druhý druh
ničím se nebarví. Dobrota čaje mění se dle krajiny a
dle půdy, v které vyrostl. Nejlepší čaj roste na se-
veru kláštera U-i, v hornaté provincii Fu-Kein. Avšak
mniši ho neprodávají, nýbrž hostí jím toliko vynikající
návštěvníky. Dají vám deset lístků do nepatrného ko-
flíčku, nalejou do něho vřelé vody z nejčistšího hor-
ského pramene a pokryjou koflík na několik minut,
aby čaj se ustál. Pak vyrazí z koflíka rozkošná vůně
a když jste nápoj vypili, cítíte netoliko sílu v těle,
ale i osvěžení sil duševních.
„Dal jsem“, píše generál Čeng-Ki-Tong, „ze zvě-
davosti do podobného koflíku několik zrnek rýže;
rýže okamžitě se rozpustila. Odtud jsem pochopil,
jak silný a blahodárný vliv tento čaj má na organismus
člověka a proč nelze ho užívati u velikém množství.
Čaj jest jen tehdy dobrý, když připravuje se z
dešťové nebo pramenité vody a to, ohřeje-li se voda
do jistého stupně. Voda může se vařiti jen několik
minut; jakmile objeví se na povrchu jejím bublinky,
nesmí dále kypěti.
Kromě toho třeba, aby nádoba, v které se vaří
voda, zhotovena byla ze zvláštní hmoty. Praví znalci
užívají výhradně nádob z „nichingu“, zvláštní pálené
hlíny, která nemá uvnitř žádné skloviny. Takto při-
pravený čaj jest rozkošný a zdravý nápoj. Čaj ten
pije se ustavičně i v posteli a vždy bez cukru. Nikdy
nerozčiluje nervy.
Také jsou zajímavy zprávy o čínské kuchyni.
Přijdou-li k nám nenadále hosti — píše týž čínský
spisovatel — odvedeme je do hostince nebo dáme
přinésti oběd domů. Obědy ty stojí přibližně třicet
franků pro 8 lidí a záleží z následujících jídel: čtyry
misky zákusek; čtyry misky sušeného ovoce; čtyry
misky čerstvého ovoce dle doby; čtyry veliké mísy:
celá kachna, žraločí ploutve, lašťovčí hnízda a nějaké
maso; čtyry mísy prostřední velikosti: ptáci, želvy a
maso; čtyry maličké mísky: smrže, hřiby, zvané „rýže
nesmrtelných“ a mladé výhonky bambusu; čtyry ve-
liké mísy: ryby, vepřovina, mořské hvězdy a skopovina.
Těmito čtyřmi mísami končí oběd, ačkoliv oby-
čejně nikdo jich se nedotkne, poněvadž každý vstane
od stolu, jakmile tato jídla jsou přinesena.
Nejlepší oběd pro osm osob nepřevyšuje nikdy
cenu jednoho sta franků. Jídel při podobném slavném
obědě podává se mnohem více než při obědě oby-
čejném. U prostřed oběda přináší se na stůl dvě velké
mísy s pečení a s malými houskami z vařeného těsta.
Sluha, opatřený důkladným nožem, krájí pečeni (pod-
svinče, kachnu nebo husu) na malé kousky a klade
je na misku před každým hostem, mezitím co jiný
sluha nalévá do malinkého koflíku rýžové vody. Za-
pomněl jsem podotknouti, že před tím, než přinese se
pečeně, se odstraní se stolu vše, jako dělá se v Evropě
před kávou. Při každém obědě mezi jídlem podávají
se koláčky masem nadívané a zapíjejí se koflíčkem
slepičího bouillonu, sladké pak sklenicí mandlového
mléka. Dokládáme, že každý oběd začíná zákusky
a ovocem a končí pak koflíkem rýže, kterou netřeba jísti.
Jakmile hosté vstanou od stolu, podává se čaj a
ubrousek, namočený v teplé vodě.
Za zákusky s ovocem slouží šunka, slepičí kaldoun,
pečené maso a vejce v konservách. Vejce udržují se
na dlouhou dobu. Za dvacet pět roků vypadají zcela
jinak: žloudek stal se temně skořicovým a bílek po-
dobá se velice tmavé masité huspenině. Uhošťoval
jsem těmito vejcemi a některými čínskými pokrmy Evro-
pany a byli velice spokojeni bez předsudku.
Zvláštnost čínské kuchyně záleží v tom, že roz-
řezáváme všechno na malé kousky. Proto není možno
rozeznati, co jíme, ale jídla naše jsou i při tom velice
chutná, což mohou dokázati Evropané, kteří u nás žili.
Kew. L.
Feuilleton.
