2. Předloha definitivního plánu architekta p. V.
Kaury o upravení zevnějšku kostela děkanského s
rozpočtem výloh s tím spojených v částce 29.062.51 zl.
Ku prozkoumání plánů a rozpočtů a vyšetření
—
krytí nákladu potřebného zvolena komise, která
záleží z pp. děkana Dra Jana Dobrýho, inž. Frt.
Peka, Dra Ant. Steidla, Mich. Floriana, Frt. Kováře
a Hynka Sudy, a má komise ta u přivzetí znalců s
prací si popíliti, aby zpráva do 13. srpna t. r., v
který den opět schůze svolána bude, v této před-
ložena býti mohla.
3. C. k. okr. hejtmanství dává k vyjádření
žádosti p. Jos. Böhma, č. p. 79/b, a p. Jos. Vrby,
č. p. 117, obou na předměstí bezděkovském, o udě-
lení koncesse k živnosti výčepu piva. — Všemi
proti jednomu hlasu uzavřeno, aby počet zdejších
hostinců nebyl rozmnožován.
4. C. k. okresní hejtmanství vyřizuje stížnosť
mnoha občanů, podanou v příčině stavby hřbitova
při silnici ku Chrastavicům. Předloha návrhů týka-
jících se hražení výloh stavbou tou vzniklých. —
K návrhu p. Aug. Wimmra uzavřeno, aby pro silný
odpor, který se jeví v obyvatelstvu proti zřízení
nového hřbitova při silnici ku Chrastavicům, byla
c. k. okr. hejtmanství podána odůvodněná žádosť o
ustanovení nové komise k obnovenému jednání v
tom směru: aby nový hřbitov za sv. Janem zřízen
byl, poněvadž tamnější poloha se k tomu též hodí
a cesta ku hřbitovu schůdnější a bližší jest.
Tím schůze skončena.
O zhoubném nepříteli našich
lesů.
Vůči nebezpečí, které našim lesům nejnovějším
škůdcem mniškou hrozí, pořádal p. Rud. Bauer,
nadlesní v Koutě, dvě přednášky, a sice dne 24.
července t. r. v Nové Kdýni a dne 31. července ve
Všerubech, ku kterýmž se starostové obcí okresu
Novo-Kdýňského a Domažlického, pak zřízenci lesní,
rolníci, jakož i jiní, které věc zajímala, v hojném
počtu dostavili.
Pan nadlesní přinesl sebou a ukazoval všem
přítomným mnišku a její vývin od vajíčka až do
motýla, mnohé obrazy znázorňoval, jakých spoust
po sobě zanechává mniška tam, kde se hojně objeví,
konstatoval dále, že nebezpečný tento škůdce ve
všech lesích okresu Novokdýňského a Domažlického
jeho dozoru svěřených bohudík dosud jen sporadicky
přichází, že tudíž nutno, aby se veškeré kroky učinily,
kterými by se rozmnožení mnišky zamezilo.
Jak zhoubně působí mniška, dokazuje okolnosť
ta, že v Bavorsku a v Rusku, kde v úžasném
množství se objevila, během posledních let 402.000
čtver. kilometrů lesů úplně byla zničila.
Kdežto vlhko a studeno ostatní hmyz hubí, jest
mniška proti tomu otužilá a nemá toto nepříznivé
počasí proti jiným škůdcům lesním žádného vlivu
na vývin mnišky.
Koncem měsíce července až do polovice srpna,
někdy o něco dříve neb později, vylihnou se motý-
lové a v té době klade samička mezi kůru neb
lišejníky 80—100 vajíček, která čerstvá jsou barvy
masité, později jsou neplodné neperletové, oplodněné
hnědé barvy, a sice ve dvou chumáčích ve způsobu
hroznu. V 7 měsících vylíhnou se z přezimovaných
vajíček housenky, které se první dva až šest dnů
v hnízdě drží a pak do vršku stromů lezou, aby
tam své zhoubné dílo započaly.
Letos ale vyskytovaly se v našich lesích též
jiné housenky, které mnozí za housenky mnišky
považovali; po bedlivém zkoumání vyšlo na jevo, že
jest to housenka „předelka lišejníková“, která není
nebezpečná.
Strom opustí housenka jen tehdy, když ničehož
více k požívání na něm nemá, a to tím způsobem,
že se předením dolů spouští, aneb při velkém horku
neb chladnu, aby se před tím chránila.
Někdy i prudkými větry a lijáky k zemi sra-
žena bývá, načež zase na strom vylézá, aby dále
les hubila, až konečně, když se úplně vyvinula, se
zakuklí. V kukle nebo pupě zůstává 2—3 neděle
a pak vylíhne se motýl.
Mnišce za oběť padají všechny jehličnaté stromy,
nejvíce smrkové, při nichž nejdřív výhony, pak starší
jehličí užírá; u sosny zase nejdříve housenka požírá
jehličí staré a později teprve výhony. Nejméně však
trpí borovice.
Housenka jest v požírání velmi marnivá, ona
překousne jehličí v půli a jen jednu půlku požírá,
kdežto druhá padá zničená k zemi.
Když jim však dojde strava jehličnatá, v hladu
pouští se na pole a louky, kde vše zničí, jak se
v Chorvátsku r. 1880 stalo, kde mniška v takovém
množství se objevila, že výkal vrstvou 1—2 centi-
metrovou půdu pokrýval.
Oplození motýla děje se v noci; též housenka
v noci od 11—1 hod. nejvíce žere a jelikož jehličí
překusuje, slyšeti jest v lesích mniškou zachvácených
zvláštní neobyčejný chrupot.
Mniška ponejvíce se vyskytuje v neprobíraných
porostech a v nižších polohách, nejméně v horách,
ač se i v Alpách objevila.
Mniška rozmnožuje se úžasně. Jak již dříve
praveno, klade samička 80—100 vajíček, z nichž
polovice samiček se vylíhne, jež druhý rok opět
položi několik tisíc a tím způsobem třetí rok vzroste
počet jejich z jedné samičky na jeden milion.
V Bavořích zničila mniška, poněvadž v čas
proti ní zakročeno nebylo, veškeré lesy velkého
Ebersbergského panství a i v Mnichově samém ob-
jevila se v takovém množství, že lidé ze zahradních
hostinců utíkati před ní museli a město od zahynulých
jako sněhem pokryté vypadalo.
V našich lesích věnuje se mnišce bohudík velká
pozornosť, všude se reviduje, na zkoušku se lepilo
a dá se při provedení všech opatření očekávati,
že se mniška nikde tak hojně neobjeví, abychom
se větší zkázy obávati museli.
Motýl mnišky vyvinuje se na stromech nejdříve
v polohách jižních a východních a proto musí se
nejdříve lesům v těchto polohách pozornost věnovati.
Revise provádí se tak, že se porosty po celý
den, kde motýl klidně sedí, prochází, a sice ne
jednotlivě, nýbrž najednou mnoho lidí se súčastní,
kteří co možná nejblíže při sobě, jako při honu
seřadění, porosty prohledávají a motýly ničí.
Toto prohledávání nesmí se díti jedním směrem,
nýbrž střídavě, aby se, možno-li, žádný motýl ne-
přehlédl. V noci pak zapalují se v lesích ohně, k
nimž motýlové přilétají a lehce se ničí.
Místo ohňů s prospěchem upotřebiti se dá na
všech stranách průhledná lucerna, postavená na
rozprostřený bílý šat, aby se světlo co možná nej-
(Dokončení.)
více odráželo.
Zprávy různé.
Demise ministra Pražáka přijata. Úřadní list
„W. Ztg.“ oznamuje: Jeho cís. a král. apoštolské
Veličenstvo vydal následující nejvyšší list vlastno-
ruční:
Milý hrabě Taaffe! Schvaluje Vaše návrhy spro-
šťuji úřadu svého ministra Aloisa svob. p. Pražáka
na jeho žádosť, uznávaje jeho mnoholeté služby
vykonávané s oddanou věrnosti a povolávám jej
za člena doživotního do panské sněmovny říšské
rady.
V Išlu, dne 4. srpna 1892.
František Josef m. p.
Taaffe m. p.
Milý svob. p. Pražáku! Sprošťuje Vás v milosti
na Vaši žádosť úřadu mého ministra vyslovuji Vám
své uznání za věrnost a oddanost, jakou jste za
svého mnoholetého úřadování osvědčil.
V Išlu, dne 4. srpna 1892.
František Josef m. p.
Taaffe m. p.
Jeho c. a k. apoštolské Veličenstvo nejvyšším
rozhodnutím ze dne 4. t. m., užívaje čl. 5. základního
zákona o zastoupení říšském ze dne 21. prosince
1867, ráčil nejmilostivěji povolati tajného radu svob.
p. Pražáka za člena doživotního do panské sněmovny
říšské rady.
Úmrtí. V pátek dne 12. srpna o 1/2 10. hodině
dopoledne zemřela zde stařičká ctihodná měšťanka
zdejší, matka redaktora tohoto listu, paní Barbora
Prunarová, po delší chorobě v stáří. 80 roků
sešlostí věkem. Tělesná schránka zvěčnělé bude
v neděli dne 14. srpna o 1/23 hod. odpoledne na
hřbitově u Sv. Jana v rodinné hrobce k věčnému
odpočinku uložena. Zesnulá byla dobrou, vzornou
matkou četné rodiny, pro jejíž blaho celý svůj
život byla věnovala. Nechť sladce spí v té svaté
zemi sen věčný!
Duchovenské. Novosvěcenec důst. p. P. Ant.
Pelnař, rodák domažlický, jmenován kaplanem
v Gutštajnu v Krajině. Mnoho zdaru!
Osobní. Ctěný rodák zdejší pan Antonín
Pelnář, nadinženýr při generalním řiditelství c. k.
rakouských státních drah, povýšen byl za komisaře
generalní inspekce týchž drah. — Zemský výbor
království Českého povolal ředitele rolnické školy
v Klatovech p. Rud. Treybala za ředitele nově
zřízené školy rolnické v Plzni a předložil toto usne-
sení své ministerstvu ke schválení. — Dlouholetý
prokurista zdejší firmy „Moritz Klauber“ p. Jak.
Steiner vystoupil ze závodu toho a otevře od
15. t. m. v Plzni společně s bratrem svým pod
firmou „Bratři Steinerové“ obchod v semenech,
plodinách a obilí.
„Na zdar“ našim výletníkům do Záhřeba!
Dnes večer opustí naši matičku Prahu značné
množství výletníků, aby si zajeli k návštěvě mile-
ných nám bratří Charvatů. Konají tím jen svou
povinnosť. Jsme bratrům Charvatům mnohou a
četnou návštěvu dlužni. Přišli k nám již, když
jsme Národní divadlo dostavěli, a přišli se podívat
na naši českou zemskou jubilejní výstavu. Tak
jako r. 1862. navštívili mnozí Čechové světovou
výstavu v Londýně a tam zakoupili mnoho před-
mětů pro školy a domácnosť, by po jejich návratu
vystaveny byly všechny ty věci v Praze na Stře-
leckém ostrově, což vlastně první českou výstavou
školskou bylo, tak i četní bratři Slované putovali
do „zlaté Prahy“, aby i oni zde viděli, porozuměli,
ocenili, ano i vykořistili pro sebe práce českého
ducha, práce české dovedně a vytrvalé ruky. Mezi
těmi národy byli to jmenovitě Charvaté, zvláště
charvatští učitelé, kterým naše výstava školská tak
imponovala, že mezi sebou ujednali uspořádati letos
o prázdninách svou zvláštní školskou výstavu a zá-
roveň vyzvali české učitelstvo a české nakladatele
učebných pomůcek, aby výstavu jejich co možná
nejhojněji obeslali. Přání tomu bylo z naší strany
vyhověno. Ano i z našeho královského města Do-
mažlic nalezají se na školské výstavě v Záhřebu
věci, které zajisté jen ku cti naší sloužiti budou.
Horlivý učitel náš pan Adolf Roth zaslal na zmí-
něnou výstavu nejen své „diagramy z měřictví“,
které již na pražské výstavě ocenění došly, ale i
své „plechové měřické modely“, které na svůj náklad
ve velkém měřítku od p. Ant. Holého, osvědčeného
zdejšího mistra klempířského, zhotoviti nechal. Četná
dobrozdání zkušených odborníků a paedagogů o oněch
pomůckách učebných znějí co nejpříznivěji. Nuže,
charvatsko-česká výstava školská přišla v uskuteč-
nění! Jaké to sbratření dvou slovanských kmenů
na roli školské! Tyto dny si podají učitelé čeští
a charvatští pravice na důkaz svého upřímného
přátelství, ukáží světu, jak na půdě kulturní, vzdáleni
jsouce politických agitací, dovedou ku blahu své
vlasti ve vší tichosti pracovati. Na skvělé české
jubilejní výstavě slavil národ náš výsledky stoleté
kulturní práce své, k níž i naše učitelstvo hřivnou
svou platně přispělo, na školské výstavě charvatské
má opět učitelstvo naše značného podílu. Súčastniti
se zápasu takového slouží jen ku cti učitelstva, neb
z výstav takových mnoho může ono těžiti jak ku
prospěchu svému tak i školství vůbec. Proto do-
provázíme poutníky naše v duchu s nejvřelejšími
sympathiemi i přejeme jim, by cesta ta byla pro
ně nejen zdrojem ku jejich dalšímu sebevzdělání,
ale i k osvěžení mysle. Vždyť Záhřeb stojí za podí-
vanou. Město samo o sobě je pravá perlička, čistá,
bílá, usmívající se, utěšeně vzkvétající. Celá krajina
usmívati se bude na naše poutníky co nejpřívětivěji,
dýšíc lahodou želeně. Vše, co nemluví lidskou řečí,
jásati a jímati je bude nekonečnou krásou a rozkoší.
I voláme jim srdečné „S Bohem“ a „Na zdar!“.
Národní Jednota Pošumavská. Vedle krajin-
ských sjezdů, které Národní Jednota Pošumavská
v tomto a budoucím měsíci pořádá, velice prospěje
též oživení v zájmu pro tento náš spolek obranný
výlet odborů Národní Jednoty Pošu-
mavské na Špičák a k jezerům Šumav-
ským, pořádaný již v neděli 21. t. m.
Výleť ten pořádá čilý odbor Klatovský
a dle dosavádních připrav lze souditi, že bude
velkolepý. Súčastní se ho nejen členové N. J. P.
v Klatovech a v místech sousedních, nýbrž i četné
ostatní obecenstvo z Klatov a Klatovska vůbec.
Hudba klatovských veteránů bude koncertovati v
ten den na Špičáku a u Černého Jezera. Tam na
úpatí Šumavských hor, které byly vezdy stráží lidu
českého, hodlají členové odboru klatovského stisk-
nouti si ruku se zástupci ostatních odborů Pošu-
mavských a se všemi Čechy vůbec, již mají upřímný
zájem pro Pošumaví. Spolu pak pozdraviti se chtějí
s četnou družinou pražských Čechů, kteří nyní na
Špičáku dlí, a vzbuditi chtějí v nich větší ještě zájem
pro Pošumaví a tím i pro Národní Jednotu Pošu-
mavskou. Bude tedy výlet ten důkazem sympathie
všeho lidu z Klatovska k tomuto našemu spolku
obrannému a okázalým projevem lidu toho, že spa-
třuje v N. J. Pošumavské jediného obrance proti
zjevným i tajným útokům německého „Böhmerwald-
bundu“ a nedávno založeného rovněž výbojného
„Westböhmischer Vereinu“ v Plzni. Bylo by žá-
doucno, aby projevu toho súčastnilo se též v hojném
počtu občanstvo Plzně a Domažlic, každé se svým
místním odborem N. J. Pošumavské v čele. Bližší
zprávy podá odbor klatovský.
Království české. Několikráte již ukazovali
jsme na to, že ve mnohých obcích na tabulkách
obecních vyznačujících jméno osady, místa neb obce,
okresu a hejtmanství ztratilo se „království České“.
V některých obcích napsali prostě „Čechy“, a v
jiných „korunní země Čechy“, někde dokonce jenom
„země Čechy“ a jiné konečně každé označení takové
prostě vynechaly, uvádějíce za to s podrobnou pře-
sností označení obce, města, okresu soudního i po-
litického a kraje. To ale není v pořádku. Vlasť
naše má svůj zákonný název „království České“,
mocnářové rakouští uvádějí ve svém slavnostním
titulu velkém i tak zvaném malém čili zkráceném
„král. České“, jest proto povinností všech úřadů
takovéto titulatury užívati. A tu mají právě naše
samosprávné úřady dobrým příkladem předcházetí.
S bolestnými pocity pozorovali jsme tuto nešetrnosť
ve mnohých místech naší krajiny, a poněvadž dří-
vější naše opětovaná upozornění zůstala bez vý-
sledku, voláme tentokráte vydatněji na slavná okresní
zastupitelstva, aby tento nešvar odklidila a žádáme
pány učitele po venkově, aby nám jednak všecky
ty obce, ve kterých toho nezákonného a nesprávného
nebo žádného označení shledají, oznamovali a sami
k tomu pomáhali, aby tato vlastní nedbalosť co
nejdůrazněji byla odklizena. Ty obce pak, které
přes všecky snahy zůstanou na dále netečnými,
budeme potupně uveřejňovati plným jménem.
Slavnosť položení základního kamene ku stavbě
tělocvičny Sokola v Plzni ustanovena jest na dny
3., 4. a 5. září t r. Že Sokolu Plzeňskému poště-
stilo se dosáhnouti dříve tohoto účelu než-li sám
očekával, jest zásluhou veškerých sborů, spolků a
obecenstva, kteří všemožně podporují důležitý podnik
Sokolský. Velké dary a stálé roční příspěvky všech
téměř sborů, spolků a mnohých jednotlivců, zvláště
však správy městské, okresy, záložny, spořitelny,
téměř povšechné sbírky podomní, v hostincích a
spolcích, mimo to četné dary a odkazy jednotlivců
— to jsou ty síly nejvýmluvnější, kterými myšlénka
stavby Sokolovny plzeňské přivedena bude již letos
v skutek.
Schůze místní školní rady odbývána byla dne
13. t. m. a usnesla se mezi jinými záležitostmi na
tom, aby vysvěcení nové chlapecké školní budovy
stalo se dne 18. září t. r., za kterýmžto účelem
ustanoveno komité k uspořádání programu.
