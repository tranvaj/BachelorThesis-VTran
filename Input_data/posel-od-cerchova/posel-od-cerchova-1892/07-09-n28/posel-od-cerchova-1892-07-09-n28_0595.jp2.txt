ohražujme svůj majetek úhlednou zdí nebo živým
plotem, netrpme před domy páchnoucích louží, sá-
zejme stromoví všude, kde se vůbec sázeti dá a boh-
dá za krátký čas potěšeni budeme výsledkem hmot-
ným. Když pak takto každý jednotlivec o své obydlí
pečovati bude, povstane obec spořádaná, úhledná,
oku lahodící a zdraví prospěšná; do takovéto obce
i cizinec rád zavítá a zde se pobaví přivětivým oby-
vatelstvem, neboť tam, kde je smysl pro krásu pří-
rodní, tam i mravy jsou lepší. Podotýkáme konečně,
že obecním představenstvům stavebním řádem dána
je moc z ohledů krasocitu nutiti netečné občany, aby
o slušný zevnějšek svých obydlí péči měli; doufáme
ale pevně, že nikde k tomu nedojde, že každý bez
nucení vykoná rád to, co jemu, jeho rodině a celé
obcí velice jest prospěšno.
Výlet žáků obecné a měšťanské školy chlapecké
na „Dmout“, jenž pro nepříznivé počasí dne 6.
července odbývati se nemohl, ačkoliv školní mládež s
hudbou a praporečky na pochodu již byla, pořádán
bude za příznivého počasí v pondělí dne 11 července.
Laskavé příspěvky na občerstvení chudé mládeže
školní přijímá školník p. Rádl.
Okresní nemocenská pokladna v Domažlicích
konati bude 5. řádnou schůzi pokladničního před-
stavenstva dne 10. července 1892 o půl druhé
hodině odpolední.
Divadlo. (Společnost p. Svobody). Ježto minulý
týden společnost hrála i v Nové Kdyni a v Koutě,
dávána v Domažlicích toliko tři představení. V ne-
děli dne 3. t. m. uspořádáno odpolední představení
pro dítky „Robinson“ (výpravná hra) k veliké
radosti malého obecenstva. — V pondělí proveden
k příjmu paní Lacinové repertoirní kus „Národního
divadla“, veselohra „Praha je Praha“, jež
velmi četně shromážděné obecenstvo mile pobavila.
Ač kus sám je původu cizího, přece poměrům našim
tak dovedně je přizpůsoben, že divák se cití úplně
doma. Komické situace, živý, plynný dialog hlavními
jsou přednostmi veselohry té, o jejíž provedení všichni
účinkující se zasloužili. Výtečně provedl Frice Krempla
p. Juppa, továrníka Žemlu p. Lapil, dobře sehráli
úlohy Dra Dvořáka a inženýra Lukáše pp. Novotný
a Lacina, Dr. Hrdlička došel dobrého interpreta v
p. Opavovi, paní Lacinová pěkně podala Zděnku. —
Ve středu dáván k příjmu paní Lapilové „Muž
z měsíce“. Divadelní cedule jmenuje sice kus
ten veselohrou, vlastně však sluší mu název fraška
plným právem; komické výjevy střídají se blesku-
rychle — divák neví ani, jak ze sebe se vyvíjejí;
vnitřní ceny kus nemá naprosto, ale účelu jest do-
saženo — obecenstvo nevychází ze smíchu. Aby
pak se obecenstvo zasmálo hodně, o to vynasnažili
se zvláště páni Lapil a Juppa; z úloh ženských
nejlépe se libila naivní šotek Olga (paní Lacinová).
— Hraje se nyní v zahradě, kde vedro nijak ne-
obtěžuje. Přejeme snaživé společnosti i na dále
hojnou návštěvu. — Dnes dává se veselohra
„Sedlák jest pánem“ ve prospěch snaživého
herce pana Františka Laciny.
Velkomyslný dar. Měšťanský pivovar v Plzni
slaví letos padesátileté jubileum trvání svého, světové
pověsti požívajícího závodu Správní rada pamětliva
jsouc zásluh, jaké o rozkvět a vývoj závodu získali
si v první řadě hostinští v Čechách, zváště ale ho-
stinští v Praze, zamýšlí, jak se mezi hostinskými pro-
slýchá, věnovati podpůrnému fondu pro schudlé ho-
stinské při ústřední jednotě českoslovanského hostin-
ství „Hostimil“ pro Čechy, Moravu a Slezsko v Praze
založenému, 20.000 zl.
Požár. Ve čtvrtek po 12. hod. v poledne vypukl
oheň v Schütavě u Ronsperku a strávil 4 dvory a
2 stodoly. Požáru přítomni byli hasiči z Ronsperku,
Hostouně a Horšova Týna.
Valná hromada Všeob. vzdělávacího spolku
dělnického odbývá se dne 17. července. Jest žá-
doucno, by členové spolku dostavili se co nejčetněji.
Na čtvrteční obilní trh v městě našem přivezeno
bylo na 89 povozech přes 900 hktl. obilí, což málo
kdy přede žněmi se stává.
Ze školy schulfereinské. Tento týden zaslán byl
„Šumavanu“ dopis jedné české dívky, která po delší
dobu školu německou navštěvovala. I podáváme z
něho toto zakončení, abychom podali veřejnosti důkaz,
jak záhubně takové nepřirozené vychování působí.
Píše se tam takto: „Vsecgi nechame vas bostravovat
a sůstavam dvoje verná gameradga Karolina biš nije
tagi“. — To nechť vezmou na vědomí ti nerozumní
a nesvědomití rodičové čeští, kteří mnohdy z pou-
hé umíněnosti a aby dali na jevo jen svou páno-
vitosť, bezohledně vedou dítky své na jatky němec-
kého molocha, aniž by uvážili, že škodí tím nejvíce
své krvi vlastní.
Potrestaný zloděj. Jan Halada, 38 roků starý,
svobodný truhlář z Hluboké, příslušný do Počinovic,
vícekráte již trestaný, odsouzen byl krajským soudem
v Plzni dne 15. května t. r. pro zločin krádeže ku
šestiměsíčnímu tězkému žaláři, třemi posty během
trestu zostřenému. Halada jest známý již zloděj a
zmíněný trest přidělen jemu za zločin krádeže, jejž
spáchal tím, že dne 15. května t. r. dva kalichy s
patenou v ceně 40 zl. ze skříně v sakristii kostela
v Slavíkovicích odcizil, o kteréžto krádeži zprávu jsme
již byli přinesli.
Dělnické groše. Příjmy známého vůdce socia-
listův Liebknechta obnášejí dle jeho vlastního doznání
9000 marek, a sice 7200 marků dostává za řízení
socialně demokratického listu a 2000 marků mu
vynese vedlejší zaměstnání. Kdo to platí? Dělníci.
A pak se říká, že vůdcové jejich nežijí z krvavě
vydělaných grošů dělníků. Nejen z nich žijí, ale
tyjí z nich.
Nejistý skok oknem. Také „Volkfreund“,
orgán dvorního rady Liebenbachera, prohlašuje se
stále a stále proti předlohám valutovým. Napsaltě
m. j. toto: „Sázka jest příliš vysoká, hra příliš
odvážná, zodpovědnost za budoucnost lidu a vlasti
příliš veliká, abychom jen tak zlehka pro úpravu
valuty se rozohňovali. Slíbené výhody jsou příliš
nejisté; nová břemena příliš jistá a příliš veliká;
ustálení kursu příliš nepřirozené; přesmeknutí cen
ve smyslu proti-sociálním příliš pravdě podobné;
štědrosť a velikomyslnost oproti státním věřitelům
příliš neospravedlněna; nebezpečí sešpatnění ob-
chodní bilance a příliš pravdě podobné. Nač ten
chvat a nejistý skok oknem, jakoby nám hořelo
již na zádech, ačkoliv máme velmi dobrou bilanci
obchodní a těšíme se tak veliké důvěře ciziny v
naši finanční a hospodářskou schopnosť? Zachovejme
si tedy rozvahu a klid! — Každé slovo zlaté zrnko,
ale marno, všecko marno, neboť Rothschild lační a
kdo že by mu odporovati mohl? Budiž to ža-
lováno Bohu!
Vojenská cvičení. V době od 25. července do
3. září t. r., budou v okolí Plzně konána větší
(divisní) vojenská cvičení, ku kterémuž cíli budou
tam přeloženy následující oddíly vojska: Na dobu
od 25. července do 3. září: 4 prapor pěšš. pluku
č. 73. (12 důstojníků, 2 kadeti, 248 mužů a 5 koní);
1. prapor 11. pěšš. pluku (as 250 mužů); 6. prapor
myslivců (17 důstojníků, 300 mužů a 8 koní). Na
dobu od 26. srpna do 3. září: velitelství 38. pěšší
brigady; pěšší pluk čís. 75. (53 důstojníků, 1280
mužů a 24 koní); pěšší pluk čís. 91. (64 důstojníků,
6 kadetů, 1290 mužů a 23 koní); dvě oddělení
zdravotního sboru s 2 vozy pro nemocné, 31 mužů
dragounů od 14. pluku dragounského (pro ordonanční
služby). Na dobu od 19. srpna do 3. září: následu-
jící reservníci: 432 mužů k 73. pěšš. pluku, po
144 mužích k následujícím oddílům: 35. pěšš. pluku,
11. pěšš. pl. dále k 6. a 18. praporu myslivců a
konečně přibude tam divisní štáb jedné baterie
dělostřelecké. Po vojenských cvičeních odejde jeden
prapor pluku č. 73. do Chebu a plzeňský prapor
pluku č. 35 vymění si posádku s jiným praporem
téhož pluku v Praze.
Ministr vyučování vydal ku všem zemským
školním radám a jejich předsedům nařízení, že se
mají veškeré výroční remunerace a zastupovací po-
platky, pokud byly dosud vypláceny měsíčně, po-
čátkem příštího školního roku vypláceti ve 12 mě-
síčních lhůtách napřed, tak sice, že první lhůta
se vyplatí na nejbližšího prvního, který následuje
po dosažení v službu; kdyby do toho prvního
uplynulo několik dnů, má i za ty vyplatiti se po-
měrná náhrada zároveň s první lhůtou. Co se týče
remunerací a poplatků, které dosud nebyly v mě-
síčních lhůtách vyplaceny, mají od počátku školního
roku 1892—93 vypláceny býti ve dvou lhůtách do-
datečných a sice vždy ke konci každého půlletí.
Kdy nás mají Maďaři rádi? Když chtějí na
nás peníze. Tak tyto dny rozeslala směnárna a
bankovní dům bratří Dirnfeldů v Budapešti český
oběžník, v němž lákají k přistoupení k společnosti
losové, jimi zařízené a která sestává z 50 účastníků,
jejíž každý účastník zaplatí jen 80 zl. Myslíme, že
nebude nikdo tak pošetilým, aby české, těžce vy-
dělané peníze posýlal na zdař Bůh Maďarům. Ne-
třeba podotýkati, že český tento oběžník hemží se
samými pravopisnými chybami. A proto každý pozor!
Kuřákům pro potěšení oznamuje právě tabá-
ková režie, že dnem 1. t. m. počínaje rozmnožena
jest dosavádní zásoba v závodech s tabákovými
specialitami o tři nové tabákové tovary, a sice jsou
nově na skladě egyptské cigarety, třetí druh bez
trubičky, cena 2 zl. 50 kr. za krabičku se 100 kusy
a 65 kr. za krabičku s 25 kusy; cigarety „yaka“.
bez trubičky, v ceně 1 zl. za krabičku o 25 kusech;
konečně doutníky „seňoritas“, v pouzdrech po 10
kusech, v ceně 50 kr., a v krabicích o dvaceti tako-
výchto pouzdrech za 10 zl. — — Jde tu ovšem
o rozmnožení kuřáckého repertoiru, jež se týče v
prvé řadě kuřáků gourmandů, neboť obyčejný spo-
třebitel neuchyluje se do závodů se specialitami, a
jest odkázán na ustálený již pořad běžnějšího kuřiva,
v němž jedinou možnou změnou dle zkušenosti z
nedávné doby jest příležitostné zvýšení cen. Změna,
po níž ovšem žádnému kuřáku se nestýská.
Zvláštní nález. Včera v pátek nalezly děti
sbírající jahody v lese na Babylonu pěknou dosti
velkou želvu, jež v trávě si hověla. Zaobalily ji do
šátku a odnesli tamnímu podlesnímu p. Mich. Radlovi,
kterýž nám nevídané toto zvířátko v lesích našich
do redakce byl zaslal. Želva ta zajisté někomu
utekla a potloukala se po lese.
Požár v sirkárně. Minulou sobotu o půl 5.
hodině odpolední vznikl v truhlárně známé továrny
na sirky pana Vojtěcha Šeinosta v Sušici způsobem
dosud nezjištěným oheň. Za silného větru nabyl v
brzku velikých rozměrů, tak že truhlárna, výrobna
škatulek, sklady papíru a konírny stály v plamenech.
Úhrnná škoda páčí se na 70—80.000 zl. Pan
Šeinost byl pojištěn.
Padoucnice zhojitelna. Professor dr. Benedikt
měl veřejnou přednášku ve Vídni o padoucí nemoci
a o jejím léčení. Při té příležitosti představil po-
sluchačům dva hochy, kteří byli operováni. Jeden
z nich jest tři neděle po operaci úplně zdráv a
od těch dob neměl žádného případu více; v po-
dobných poměrech nalézá se též druhý hoch. Professor
ukončil svou přednášku, že konečný rozsudek o
novém léčení možno teprva během času podati, anto
mnohé případy padoucnice se až po letech opětují.
Obecní popelny, totiž ohražená místa na sklá-
dání popele, na dosavadních místech zřízené, jsou
prašpatnou okrasou města našeho. Popelny ty po-
dobají se spíše skladištím všeho druhu odpadků a
neřesti takové, která již ze zdravotních ohledů za
město měla by býti ihned vyvežena. Městská rada
na základě stížnosti c. k. okr. hejtmanství, u jehož
budovy podobná „sbírka neřádu“ se nalezá, učinila
obecnímu zastupitelstvu již návrh na zrušení nepří-
stojnosti té a sice tak, aby každodenně neb ob den
veřejným povozem popel po městě se svážel za
město na místa k tomu určená. Návrh to zajisté
dobrý a vší podpory hodný! Obecní zastupitelstvo
však vzhledem k tomu, že by opatření takové vět-
ších vydajů vyžadovalo, nepřistoupilo k návrhu tomu
a vyslovilo se pouze v tom smyslu, by pokud možno
vedeným stížnostem jiným způsobem se vyhovělo.
Jak nám sděleno, hodlá městská rada původní návrh
svůj znovu obecnímu zastupitelstvu předložiti a dou-
fáme pevně, že jednomyslně přijat bude. Že „sbírky
neřádu“ vedle budov c. k. okr. hejtmanství, u „Staré
Šumavy“, u „Patolínků“ a „na Brance“ slouží jen
k ostudě města, uzná zajisté i ten nejzarytější od-
půrce všech novot a oprav, jež v městě našem jsou
podnikány. Upozorňujeme na tyto sklady vší neči-
stoty a neřesti také zdravotní komisi zdejší.
Řemeslnická universita. Jak „Times“ sděluje,
hodlají angličtí boháči založiti řemeslnicko-průmy-
slovou universitu. Dokázalo se, že v Londýně jest
přes 800.000 učedníkův od 14. do 19. roků, kteří
nutně potřebují vzdělání ve všech odborech průmy-
slových. Založení podobného vysokého učeliště mělo
by vliv též na zámožnou třídu, která by dítky své
spíše řemeslům věnovala.
Zemská přirážka. Císař schválil usnesení zem-
ského sněmu, aby byla pro letošek z každého zla-
tého přímých daní vybírána přirážka zemská 39 kr.
Světová výstava v Chicagu má být zahájena
dne 1. května 1893 markýzem de Veragua, po-
tomkem Kolumbovým. Poněvadž však markýz jest
již příliš stár, aby se mohl osobně dostavit do
Chicaga, stalo se opatření, že markýz v ustanovenou
hodinu a minutu v den zahájení stiskne v Madridě
knoflík elektrického vedení, čímž uvede v pohyb
veškeré stroje v Jacksonparku v Chicagu. — Na
výstavě bude zajisté dosti podivných věcí, ale k
nejpodivnějším náležejí zajisté obrazy Maďara Ar-
pada Pazmandyho. Jest jich celkem 25 a vejdou se
zcela pohodlně do kapsy u vesty. Jsou to neoby-
čejně malé miniaturky, mimo jiné též „Přivítání
Kolumba na půdu americkou“ se sedmnácti figurami
na ploše ne větší než nehet prstu; podobiznu cí-
saře rakouského, dosti podobnou, vymaloval na
hlavičku od sirky.
Konec světa se blíží. Už zase jeden prorok se
vyskytl, který prorokuje konec světa a sice na rok
1900. Je to baptistický rev. T. K. Hostell u Chicaga.
Židé v roce 1900 prý se všichni odstěhují do Jeru-
salema a 3. dubna 1900 bude posvěcen nový ži-
dovský chrám v Jerusalemě za veliké slavnosti.
Na to 5. května sestoupí Mojžíš na horu Olivetskou,
a tu hned počnou všechny předpověděné hrůzy na
celém světě ničiti vše kus po kuse. Bratří budou
proti sobě vespolek popuzeni, jako nikdy dřív, na
celém světě budou samé války a revoluce. Jak se
z Chicaga sděluje, byl prorok Hostell před 14 dny
zatčen pro podvod, a na to zavřen do blázince.
Literatura.
Sensační román francouzský, nejnovější dílo Zolovo
„Zkáza“. (La Débácle) dospělo již k sešitu 17. (až po stranu
544). Autorisovaný překlad je z pera prof. B. Fridy. Celé
dílo vyjde ve 24 sešitech po 12 kr.. v úpravě velice vkusné
nákladem Jos. R. Vilímka v Praze. V nejnovějších těchto
sešitech dostupuje úchvatný děj svého vrchole velkolepým vylí-
čením hrozné bitvy před Sedanem, jež zakončena byla zajetím
celé ohromné armády francouzské. Před zraky čtenáře vystupuje
ohromný obraz nekonečné té zkázy, načrtnutý rysy lapidarními,
obraz žalně pravdivý až do nejmenších podrobností. Třetí díl
započíná líčením osudů zajaté armády na poloostrově illy-ském
u Sedanu, již tam Prušáci ponechali v bídě, hladu a nouzi,
hlídajíce ji s celou surovostí výtězů. Hrozné scény, kde hla-
doví ubožáci neštítí se žádného činu pro jediné, byť odporné
sousto, vylíčeny jsou až s příšernou podrobností. Duše čtenáře
trne nad hroznými výjevy, jež jsou těžkou žalobou trpícího
lidstva. A těmito nervy otřásajícími událostmi vine se roman-
tický děj, stupňující se od kapitoly ke kapitole, od strany ku
straně napínající a mocnou silou rozrušující. Doporučujeme
sensační Zolovo dílo svým čtenářům opětně co nejvřeleji.
Pruhované, čtverečkované hédb. látky Louisine-Fou-
lards-Surah-Taffetas-Merveilleux atd. od 45 kr. do zl. 3.85
metr zasýlá v robách neb kusech porta a cla prosté továrna
hedbáví G. Henneberg c. a k. dvor. dodav. Zürich.
Vzorky ihned. Dopisy stojí 10 kr. porta.
Týdenní trh v Domažlicích dne 7. července 1892.
Přivezeno bylo
Prodáno za cenu dle
II. tř.
III. tř.
I. tř.
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
206
288
43
295
—
10
zl. kr.
6
90
6
5

zl. 
kr.
zl. kr.
70
6
4
3
80
10
5
4
3
70
50
2
90
—
—
3
1
—
—
40
—
—
—
—
—
—
—
—
2
1
20
82
1
30
