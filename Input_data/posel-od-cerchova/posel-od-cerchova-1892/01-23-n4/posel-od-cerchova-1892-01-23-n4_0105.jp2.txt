Ročník XXI.
V Domažlicích, dne 23. ledna 1892.
Číslo 4.
POSEL DD ČERCHOVA
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
půlletně . . . . 2 „
Donáška do domu 6 kr."
ročně . . . 4 „ 80 „
ročně . . . . .
4
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Schůze obecního zastupitelstva
král. města Domažlic
ze dne 17. ledna 1892.
Schůzi zahájil o 2. hod. odpolední v místnosti
kreslírny chlapecké školy starosta p. Petr Hana u
přítomnosti 33 členů obecního zastupitelstva. Přečtěn
protokol z poslední schůze, k němuž učinil poznámku
p. MUDr. Ant. Steidl, že v čl. 6 ohledně pronajmutí
role č. k. 387 a 388 pod 15901 bylo svolení jen
pod tou podmínkou dano, když alespoň 5% navržené
kupní ceny se docílí, což dodatečně do protokolu
zapsáno býti má. V ostatním znění protokol schvá-
len. Starosta oznamuje, že c. k. setník p. Jakub
Rádl zaslal sem poděkování za to, že zemřelému
jeho otci kancelistovi p. Václ. Rádlovi v poslední
schůzi věnována byla čestná vzpomínka, a že jeho
matce udělena byla hojná podpora, což vzato k
vědomosti. Pan Max Duffek činí návrh, aby při
hlasování se užívalo kuliček, aby se (kde pochybnost
o většině vzniká) přesně většina zjistiti mohla. Po-
něvadž projevena byla pochybnost, možno-li proti
řádu obecnímu o návrhu tom uzavírati, prohlásil
starosta, že dá záležitosť tu na denní pořádek příští
schůze, kdež o ní rozhodnuto býti může. An nikdo
více se nehlásil k nějakému dotazu nebo návrhu,
přikročeno k vyřízení denního pořádku, totiž roz-
počtu obecního na rok 1892 jak následuje.
Rozpočet důchodu obecního: K rubrice III.
„Důchodkové příjmy“ navrhuje p. MUDr. Ant. Steidl,
aby výnos z tržného proti výsledku offertního jed-
nání místo 400 zl. jen pouze s 345 zl. prelimino-
ván byl, což přijato.
K rubrice VI. „Příjmy z lesa obecního“ činí p.
Josef Radl poznámku, že ku zokrouhlení honitby
důchodenské uzavřeno bylo, aby se honba Pažeš-
nická od této obce pro důchod najala, což se však
nestalo, a činí návrh, aby, pokud by honba v regii
obecní málo vynášela, opět jako dříve pronajmuta
byla. K tomu podotýká starosta, že honitba Pažeš-
nická nemohla býti posud najata, ježto smlouva
nájemní dosud platná zrušena býti nemůže, že však
se tak stane, jakmile čas nynějšího nájmu skončen
bude. Ohledně výtěžku z honby důchodenské žádá,
aby se o věci, ježto honba teprv krátký čas v regii
obecní se nachází, zatím neuzavíralo, ale dalších vý-
sledků v běhu tohoto roku vyčkalo, což přijato bylo.
Pan MUDr. Ant. Steidl projevuje vůči co rok
vstoupajícímu množení přijmů obecních při rubrice
lesní obavu, aby příčinou tohoto vstoupání nebylo
snad rubání dříví přes systém stanovený a žádá v
té věci vysvětlení, zda-li dříví, které roku 1890
přes systém bylo pro stavbu školní budovy poraženo,
pro letošní seč bylo odraženo. K tomu vysvětluje
starosta, že dříví to ovšem od letošní seče nebylo
odraženo, že ale peníze za ně stržené jsou uloženy
ve spořitelně a že jich na potřebné doplatky při
konversi dluhu důchodenského do České hypotheční
banky užito bude. Ostatně připomíná, že se v lese
dříví nepřetlouká, ježto ani výměra lesa, která by
se ze 100letého turnu poraziti mohla, docela se neporáží.
K tomu navrhuje p. MUDr. Ant. Steidl, aby se
zjistilo vycházkou i měřením, zdali plochy, dle
systému k vykácení určené, jsou dodrženy a nepře-
kročeny. Návrh přijat s doložením, že měření to
úředně oprávněným zeměměřičem vykonáno a vý-
sledek ohlášen býti má.
Pan Augustin Wimmer doptává se, k čemu se
používá poplatku za udělování práva měšťanského
od stran placených. Starosta dává vysvětlení, že z
peněz těch před časem doplněna byla nadace k
ústavu pro odrostlé v Praze se nacházejícímu, pro
jednoho zdejšího příslušníka a dále, že se ukládají
co kmenové jmění obce a v inventáři co takové i
také v účtech se vykazují.
Pan Jan Ševčík postrádá v rozpočtu obecním
daň ze psů, která též do rozpočtu vtažena býti
má. Starosta prohlašuje, že budoucně se tak stane.
Když k navrženému příjmu neučinil nikdo více
nějaké návrhy, schválena navržená summa příjmu s
ohledem na změnu v rubrice III. učiněnou s obnosem
zl. 89711.46.
Vydání. K rubr. V. c) „Příspěvky na prům.
školu, chudou školní mládež a Matici školské“ činí
p. MUDr. Ant. Steidl návrh, aby pro Ústřední Ma-
tici v Praze místo 25 zl., které městskou radou se
navrhují, částka 50 zl. do rozpočtu se vložila a k
účeli tomuto věnovala. — Přijato.
K rubrice VI. „Výlohy na veřejnou správu“
navrhuje týž, aby služné důchodního p. V. Ludvíka
místo 990 zl. budoucně s 1050 zl. ustanoveno bylo,
neboť již roku loňského městská rada též na zvý-
šení trvala. Návrh přijat Následkem nově vypsa-
ného obsazení místa kancelisty, snížena dotýčná po-
ložka z 979 zl., které zemřelý p. Václav Rádl užíval,
nyní na 700 zl. Městskou radou navržené zvýšení
odměny písaře při úřadě purkmistrovském na 420
zl. schváleno.
Rubr. VII. „Výslužné“ zvýšena následkem pen-
sionování vdovy po kancelistovi pí. Marie Rádlové
o 343 zl.
K rubr. VIII. „Policejní zřízení“ zvýšena mzda
policejních strážníků k návrhu p. Jos. Hrušky, jejž
i jiní členové obecního zastupitelstva podporovali
a pak ku vřelému odporučení starosty, denně o 10
kr., což činí za rok zl. 219.60. Dále zvýšena k návrhu
p. Maxe Duffka — aby členům hasičské jednoty,
kteří se dobrovolně k požárům na venkově se stří-
kačkou odebírají, placena byla dieta, — dotace
spolku hasičskému (lit. d) z dosavadních 200 zl. na
300 zl., tedy více o 100 zl., čimž rubr. ta o 319 zl.
60 kr. vstoupla. Dále učiněny a přijaty k této ru-
brice následující návrhy: p. Josefa Rádla, aby o
brzké vyřízení záležitosti kostelní (pohřební) štoly u
c. k. místodržitelství žádáno bylo. Tím odpadla stíž-
nost p. MUDra. Ant. Steidla na hrobníka v příčině
velkých jeho požadavků za kopání hrobů; p Josefa
Hrušky a Jana Weicharta na opatření nových luce-
ren při dolejší bráně a v ulici při „sv. Antonínu“;
p. Josefa Rádla na brzké pořízení stojanů na vodu
(2) na předměstí hořejším, když nyní vodovod ze
„svaté studně“ do pivovaru hotov jest; p. Jana
Miloty na opatření zábradlí při mostě na silnici
erární nad stokou mlynářskou, poněvadž místo to
dosti nebezpečné jest, o což c. k. silniční erár po-
žádán býti má.
K rubr. X. „Udržování budov a staveb“ povo-
len na přímluvu starosty návrh městské rady na
zvýšení služného stavitele městského p. Aloise Pro-
cházky ze 400 zl. na 600 zl.
K rubr. XII. b) „Sady“ navrhuje p. Em. Holý,
aby svah proti západu a jihozápadu Smolova ležící
a z poraženého lesa „Spáňovské háje“ pocházející
stromky osázen byl, což přijato a má vyvedení toto
v úvahu vzato býti.
K rubr. XIV. „Vydání na lesní správu“ navrhl
p. MUDr. Ant. Steidl resoluci: aby při rubrice „kul-
tury a lesní školky“ se vůbec neskrblilo tím, co
potřeba jest, ale aby se hledělo k tomu, by lesní
kultury tak, jak jindy bývalo, poskytnutým požitkem
trávy lesní při kultuře lidu zaměstnanému se poři-
zovaly, což schváleno.
K rubr. XX. „Výlohy na ubytování erárních
hřebců“ učinil týž poznámku, aby pro možnou evi-
denci při placení anuit se uvedl vždy zbytek kapi-
tálu při placení ještě zbývajícího. Starosta slíbil, že
se o to postará, aby budoucně vždy tak se stalo.
V Domažlicích, dne 20. ledna 1892.
Nejmilejší přítelkyně!
Odpusť mi, že jsem Ti tak dlouho neodepsala a
neodpověděla na Tvoje otázky; neměla jsem opravdu
na psaní ani chvilku prázdného času. Nemůžeš si po-
myslit, co jsem měla práce jen s tím akademickým
bálem. Pomysli si jen, že všecky zdejší svobodné dámy
od 16—26 let vyrukovaly na ten bál a že jedna druhou
chtěla svou toilettou překonat, šaty objednávaly si až
z Prahy podle nejnovější mody z bazáru. To víš, že
zdejší některé „milostpaničky“ nezůstaly za námi pozadu
a jestliže jsme my po tanci a po mladých pánech zrovna
hrrr, drží ony zase na parádu a na representaci, ačkoli
před mladými pány také svých očí nesklopují . . .
Jestli pak bys věřila, že ony s námi závodily o
královnu plesu? Ale proto přece se jim to nepodařilo,
neboť královnou plesu nemůže býti žádná dáma, které
již jest přes 20 let. Hádej, kdo byl královnou akade-
mického plesu? Nebudu Ti ji jmenovat, ale můžeš ji
snadno poznat. Byl to 17tiletý anděl v bílých hedbávných
šatech, vysokého vzrůstu, s hlubokým a výrazným okem,
s ruměncem na bělostné tváři jako alabastr, s jasným
čelem jako květ lotosu, s červenými rty a perletovými
zoubky, zkrátka — nadpozemský zjev pozemské ne-
vinnosti. Hádej, kdo to byl a odepiš mi, koho si myslíš.
Některé dámy kandidovaly za královnu také paní N.,
ale ta při sčítání hlasů propadla . . .
Ostatně víš sama, že každý pán měl svou vlastní
„královnu plesu“, jak to jinak nemůže ani býti, a
jenom s velikým sebezapřením prohlásil se pro jinou,
jejímž ctitelem nebyl.
Toiletty byly tentokráte velmi skvělé. Barva jejich
byla skoro výhradně bílá a bledě růžová. Dekolletáž
byla nepatrná, poněvadž jsme poznaly, že „mladí páni“
se u nás na ten lep nechytí. Já jsem si látku na šaty
objednala z Prahy, bílý krep s fialovými kvítky, 70 kr.
per metr, stály mně s ušitím přes 30 zl., ale měla
jsem z nich velikou radosť, poněvadž je to nejmo-
dernější vzorek. Vedle krepových byly nejobyčejnější
látky gazové a hedbávné. Glacé rukavičky a la Sarah
Bernhardt sahaly až po ramena, ovšem že některé
dámy měly jen bavlněné a tarlatánem nastavené, aby
zdejšímu rukavičkáři nemusily poskytnouti žádného
výdělku. Účesy byly vesměs vysoké à la Marlborough,
jaké šly již před 100 lety, s pálenými offinami hluboko
do čela sahajícími, které jsme si musily chodit do
dámské „toiletty“ často přičesávat. Střevíčky byly
skoro vesměs černé neb tmavé barvy. Ale nemohu Ti
to zde všecko vypsat, řeknu Ti jen, že jsem dělala
effekt.
Návštěva byla veliká, takže při polce a třasáku
bylo „karambolů“ až strach a dámy s vlečkami cítily
tuto přeplněnosť ještě jinak. Při čtverylce stálo ve
třech řadách 46 párů, počet to na Domažlice zajisté
veliký, ačkoli dle seznamů, již před plesem dělaných,
počítaly jsme, že bude dam nejméně 54, ale některé
se na neštěstí zrovna před plesem na chřipku rozne-
mohly, některé prý se bály, že nebude dost tanečníků
a že by prodávaly „ocet“ a proto raději nešly.
Ale tanečníků jsme bohudík měly dost a dost. Já
jsem Ti neseděla ani půl kousku a také všecky čtyři
čtverylky, které mě nejvíce mrzí, musila jsem tančit,
abych si nikoho nerozhněvala. První „besedu“ tančila
jsem s doktorem N., druhou s professorem N. Zdrželi
jsme se až do čtyř hodin, ačkoli naše mami chtěla již
v půlnoci domů, protože byla unavená a ospalá, ale
to víš, já ne, já bych byla tančila ještě celý den a
celou noc. Bylo to krásné! Bavila jsem se bez přestání,
nejvíc ovšem s panem doktorem N. — vždyť víš, na
koho si myslím . . . a ten je tanečník, to je gustíčko.
Zábava byla opravdu hezká, ale některým se přece
nelíbila, poněvadž se tam chtěly hned vdát, a když
viděly, že to nejde, záviděly jiným jejich zábavu a
spokojenosť. Tak jedna 25tiletá dáma, která již má
hodně na spěch, řekla prý jednomu pánovi, že se
nebaví, jak by si přála a tak jako ona že se baví
každá panička a některá prý ještě líp. Je to závisť,
ne? — Jiná zase, ale ta je asi o měsíc mladší, řekla
ještě před plesem, že půjde do plesu, ať je jak chce;
když se tam prý nebude bavit, tedy tam bude aspoň
„překážet.“ To víš, že se jí to také vyplnilo, neboť
takové „panny“, třebas měly nějaké ty dva tisíce,
hned tak každý doktor nebo professor nevyvede. Teď
není nouze o mladé a ty, které se narodily již před
pruskou válkou a jsou ještě svobodny, zaspaly již
příhodný okamžik a nesmějí si teď tak příliš vybírat.
Prozatím dost o akademickém, více Ti ještě povím
až ústně. Chci jít ještě do Sokolských Šibřinek, které
jsou již 26. t. m. a pak do „Besedního“, ale ještě
nevím, neboť mám velikou potíž s toilettou, nechtěla
Feuilleton.
