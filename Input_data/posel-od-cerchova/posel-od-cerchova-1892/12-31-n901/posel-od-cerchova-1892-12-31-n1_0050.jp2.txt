Starosta žádá na konec schůze shromážděné
členy výboru, aby učiteli na odpočinku p. Janu
Bittnerovi k jeho dnešní oslavě 80letému narození
projeveno býti mohlo blahopřání celého zastupitelstva
v tom smyslu, aby ještě dlouhá léta spokojeného
stáří se dožil a jím se těšil. Zastupitelstvo všeobecným
povstáním dává k tomu svoleni.
13. Zpráva o odprodeji dlouhého dříví za rok
1893. — Zpráva vzata na vědomí.
14. C. k. okr. hejtmanství zde dodává žádosť
p. Karla Chini-ho o povolení ku zřízení kavárny a
restaurace v domě č. p. 68 hoř. předm. — Jelikož
žadatel svoji žádosť zpět vzal, jednání o předmětu
tom odpadlo.
15. Tělocvičná jednota „Sokol“ děkuje za pro-
půjčení jí tělocvičny pro cvičení členů. — Béře se
k vědomosti.
16. Městský důchod navrhuje odepis nedobytného
nájmu z pole u Dmouta pr. zl. 7.51 za Matějem
Rynešem z Havlovic vykázaného. — Povoluje se
odepsání dlužného nájmu.
17. Dostert & Cigrang na Brodě žádají o slevení
300 zl. z loňského účtu na dlouhé dříví. — Odmítnuto.
18. Pí. Kateřina Hergetová žádá o poskytnutí jí
dříví k opravě shořelého stavení. — Když žadatelka
sama chalupu stavěti bude, povoluje se z potřebova-
ného stavebního dříví sleva v takové výši, jako se
poskytuje v takovém případu zdejším občanům.
19. Pan V. Kaura podává odvolání z nařízení
ohledně odklizení, po případě zmenšení ohrady při
děkanském kostele zřízené. — Odvolání jednohlasně
se zamítá.
20. Děkanský úřad podává zprávu o záležitosti
opatření malovaných oken do kostela. — Zřízení
oken povoleno a pokud se týče vyvedení, nechť
rozhodne starosta v souhlasu s panem děkanem a
těch, kteří okno buď v celku věnovali aneb většími
obnosy na ně přispěli.
V dalším vyřizování programu pokračováno
dne 28. prosince o druhé hodině odpolední.
21. Důchodenský kontrolor obce zdejší žádá
o zvýšení mu služného nebo o udělení mu první
kvinkvenálky. — Služně zvyšuje se rokem 1893 o
50 zl., poněvadž žadatel již delší dobu při obci jako
kontrolor jest zaměstnán a své práce řádně koná.
22. Stavitel p. Alois Procházka podává účet o
stavbé hájovny v České Kubici. — Účet budiž re-
visorům účtů pp Jos. Radlovi a Ant. Holubovi ku
prozkoumání a podání zprávy odevzdán.
23. Předloha protokolu o stavu polí zádušních
a separátních, p. drem Ant. Steidlem najatých, při
ukončení nájmu. — Protokol, v kterém rozorání
mezí při zádušných polích č. kat. 1576 a 1632, pak
při polích separátní kasy č. kat. 1526 a sloučení
jich s pozemky p. dra Steidla konstatováno a po-
tvrzeno bylo, vzat na vědomí a zůstává se při uza-
vřeních ve schůzích 21. října čl. 3 učinených.
24. Spolek kostelních literátů žádá o příspěvek
10 zl na světlo. — Pokud spolek literátů trvati a
kostelní zpěv pěstovati se bude, povoluje se spolku
tomu výpomoc na světlo ročním obnosem 10 zl.
25. Předloha výkazu náhrady škod požárem v
I mojišťovaci snoležnosti učině.“
nivovaře vzniklýshnost!
26. Technická kancelář zemědělské rady podává
výkaz výloh, které by vyžadovalo regulování ryb-
nika smolovského. — Poněvadž rozpočtěné výlohy
v částce 8500 zl. až 9000 zl. nepoměrné a velké
se jeví, odkládá se záležitosť tato. Prozatím budiž
postaráno o dobrozdání některého praktického luč-
ního znalce a pak zpráva o tom podána.
27. Ústřední výbor Národní Jednoty Pošumavské
žádá o příspěvek. — Pro rok 1893 povolena částka
50 zl.
28. Návrh na vydání dříví zdejším chudým na
rok 1893. — Jako jiná leta povoleno vydání dříví,
které k účeli tomu jest vyhraženo
29. Žádosť p. Jana Bauce o ustanovení regulační
čáry domu č. p. 149/m., kterýž přes rok pře-
stavěti hodlá. — Regulační čára se schvaluje. Po-
platek za 1° pozemku, jež stavebníku od obce
aneb opačně od stavebníka obcí dle potřeby postoupen
bude, ustanovuje se na 10 zl.
30. Výbor pro uspořádání hospodářsko-průmy-
slové výstavy zde žádá o podporu a spolupůsobení
obce při této výstavě. — Usneseno v zásadě, že
obec výstavu všemožně, totiž hmotně i morálně,
podporovati bude.
31. Žádosť p. Jana Bauce o nahražení mu k
veřejné ulici z jeho pozemku následkem stanovení
regulační čáry připadlé plochy, plochou z pozemku
obecního č. kat. 427/2 a odprodej zbývající výměry
z téhož pozemku. — Odprodej obecního pozemku
č. kat. 427/2 se nepovoluje, ostatní vyřízeno již
v článku 29.
32. Předloha výměru král zemského výboru v
Praze, jímž za zrušené právo propinační obci zdejší
náhrada 1536 44 zl. ku placení poukázána jest. —
Výměr vzat k vědomosti a svoleno, aby částka zl.
1536.44 užita byla k částečnému krytí výloh sta-
vebních na hájovnu v České Kubici.
33. Zpráva podaná od pp. radních Jana Bauce
a Ant. Hájka ohledně žádané výměry zádušních
pozemků za pozemek p. Dra. Ant. Steidla. — Po
přečtení zprávy se výměna nepřipouští, jelikož na-
vržená výměra pole p. Dr. Ant. Steidla 1 jitro
1305 ° jest na proti výměře polí zádušných, obná-
šející 4 jitra 319°, kterou on žádá, nepřiměřená
a v rozdílu příliš malá.
34. Předloha nového plánu a rozpočtu na po-
řízení cesty k novému hřbitovu. — Plán s rozpočtem
se schvaluje a dle tohoto budiž cesta k novému
hřbitovu provedena.
35. Žádosť cestáře Jiř. Vaňka v Havlovicích o
zvýšení mu jeho roční mzdy. — Žadateli zvyšuje
se služné zl. 73.— na zl. 83.— a sice v stejné
výšce jako béře cestář babylonský.
Z nejstarší ma řiky v Klenči.“
Příspěvek k dějinám Chodska. Vypravuje Jindřich Š. Baar.
I.
V archivu fary Klenečské jest jedna kniha prostá,
neveliká, v otřelé, hnědé kůži pevně zavázaná. Listy
v ní silného papíru režného popsány černí valně juž
pobledlou a písmem většinou nehrubě přehledným
a čitelným . .. Pan farář předloží Vám tuto knihu,
ptáte-li se po nejstarší matrice farní osady Klenečské.
Rozevřete-li knihu tu, jejíž zevnějšek juž pýše sta-
rožitností, čtete hned na prvním listu nahoře: „Letha
pane 1647.“ Ano tímto rokem počíná nejstarší
matrika narozených v Klenči, která písmem —
oproti ostatnímu — úhledným a zřetelným česky
a to až do roku 1654. jest psána „od dwogi czti
hodneho knieze Maximiliana Parecziusa, rzadu sv.
Benedikta professa Kladrubskeho a na ten czaz
ffararze Kleneczkeho“.
Kněz Max. Parecius rozdělil si matriku tu na
čtyry díly. Prvé tři poznamenány byly „pozname-
nání dítek krztenych ze vsy Klenczi“ — „ze vsy
Postrzekowa“ a pak „ze vsy Chodowa a ze mlena
Trchanowa“ — Čtvrtý oddíl založil pan farář až r.
1651. pro matriku snubní. Leč toto původní a
přehledné rozdělení dle přifařených obcí a dle náb.
výkonů — splývá v letech pozdějších — když i
záznamy úmrtí se přidružily ve tři hlavní části: pro
křty, svatby a pohřby a od rozlišování dle vesnic
pozdější písařové upustili.
Pan farář Parecius naposled okřtil v Klenči
Frydowi Swaczenowi a jeho ženě Mandě (Magdaleně)
syna Wolfa; to bylo l. P. 1654. dne 6. měsíce
Octobris. Co se s nim dále stalo, zda se odstěhoval,
zda umřel — o tom v matrice ničeho se nedočitáme.
Jenom tolik jisto je, že více už v Klenči nikdy
nekřtil, neboť 11. Novembris téhož roku „Ondrzegowi
Hogdowi z Marussi manzielkou geho okrztiena dcera
gmenem Dorota od P. przewora w Klasterze w Do-
mazliczých“. Také „pan Jan Vaczlav Treger, pan
diekan v miestie Domazliczých“ s panem farářem
Meclovským a pak „kniez Peregrinus Ordinis Eremit.
S. Augustini w Klasterze Piwonskem“ podělovali se
o duchovní zprávu, zatím co „wosádka Kleneczká
byla bez pana fararze.„
Nový duchovní správce — „Kasspar Rotter“ —
enečské i se svojí příbuznou
přistěhoval segdlo farxekdeou k. 1650 asi Rolem sví
Martina — tedy právě na pouť — neboť poprvé
okřtil „30. listopadu r. 1655 Kryštofovi Tauerovi
mlynáři v Klenči a matce Hanýžce syna Michla“
do matriky psal latinsky, tu a tam německy a zá-
roveň — počínaje r. 1656 — založil matriku úmrtí.
Plných sedm roků pobyl pan farář Rotter na
prebendě fary sv. Martina v Klenči — až koncem
r. 1662 se odstěhoval a hned po novém roce 1663
přistěhoval se nový pan farář — jenž ve své skromnosti
do matriky se ani nepodepsal, — leč sympatickým
jest nám už proto, že do všech matrik psal výhradně
— česky. Dlouho však v Klenči nezůstal. 9. Febru-
arii 1663 křtil v kostelíčku Klenečském poprvé a
juž 1664 13. Octobris naposledy. Toho dne totiž
„okrztena dcera ve vsi Klenczi Marusska Honzi
Paulusa podruha Ssimanovího“ Tento Honza Paulus
— mimochodem řečeno — měl nějakou hlavu ne-
podajnou, nějakou zvláště tvrdou českou palici, ne-
boť při tomto svém aktu posledním poznamenal pan
farář latinsky: „Solvit 36 fl. ob durum caput“ . . .
(t. j: Pro tvrdou hlavu zaplatil 36 zl.)
Kdo potom se stal Klenečským panem farářem
— z matriky zase se nedovídáme, leč sloh i písmo
ukazují — že to byl jeden a týž kněz až do roku
1669. Zde totiž čteme v matrice: „Anno 1669. a
me Christophoro Adalberto Pesska, sequentes bapti-
zati sunt: 12. Maji etc. (R. 1669 ode mne Krištofa
Vojtěcha Pešky následující pokřtěni byli: 12. května
atd“) Za tohoto pana faráře osada Klenečská valně
se zvětšila, neboť byly k ní přifařeny Oujezd a
Dražinov (mimo 4 dvory). Proč a kdy se tak stalo,
s jistotou říci nám nelze. Zasloužilý dějepisec Chodska,
p. P. Hippolyt Randa udává (srov. „Chodové a
jich osudy“ str. 131) zajisté na základě jiných archi-
válních zpráv, že se tak stalo r. 1677, leč my v
naší matrice shledáváme, že Klenečský pan farář
juž r. 1671 — jak níže ukážeme — Újezdské po-
chovával a r. 1672 také křtil.
Pan farář Peška ze všech posud jmenovaných
duchovních správců pobyl u nás nejdéle. Vždyť
ještě r. 1687, kdy se naše matrika ve všech svých
částech (křticí, snubní i úmrtí) končí — tedy po
17. letech svého působení na osadě Klenečské —
zakládá matriku novou č. 2 . .
Celkem tedy nejstarší matrika Klenečská obsa-
huje životní změny této osady v době čtyřiceti let
(1647—1687), kterýmžto časem na osadě se vystří-
dalo a do matriky psalo pouze pět farářů.
Jak v tuto matriku psáno a co v ní pro nás
důležito po stránce kulturní i historické, ukážeme
v dalších článcích.
(Pokračování.)
Vzdávám tímto nejvřelejší díky veledůst. p. P. Vác.
Šandovi, zasloužilému faráři v Klenči, za laskavosť i ochotu, s
jakou dovolil mi archiv fary Kle nečské prozkoumati.
Zprávy různé.
František Schwarz zvolen byl v Plzni za po-
slance do sněmu zemského dne 29. prosince 1420
hlasy; Helm dostal 553, Steiner 114 a Hušek 8 hlasů.
Osobní. Zdejší rodák p. MUDr. Antonín
Ebenstreit otevřel svou lékařskou praxi v Un-
hošti, kdež jmenován byl lékařem okresní nemo-
censké pokladny.
80tileté narozeniny slavil dne 28. prosince v
kruhu členů rodiny své učitel na odpočinku a po-
kladník zdejší záložny p. Jan Bittner. Přejeme
ctihodnému starci tomu, by ještě mnoho let ve
zdraví ztrávil!
Štědrovečerní podělování chudých a pilných
žáků a žákyň obecných i měšťanských škol zdejších
předsevzal „Spolek krejcarový v Domažlicích“ dne
23. prosince t. r. u přítomnosti veledůstojného pána
P. Dr. Jana Dobrého, děkana, p. P. Hany purkmistra,
p. Frant. Kitzbergra, místního školdozorce, p. ředi-
telů a učitelstva jmenovaných škol. Po tklivé řeči
k veškerému žactvu p. ředitely proslovené rozdáno
bylo mezi 135 hochů: 51 kabátů, 22 kalhoty, 61
boty a 1 čepice; 197 dívkám dány: 64 sukně,
40 kabátů, 21 šaty a 72 botky. Zároveň vyslovuje
„Spolek krejcarový“ vřelý dík slavné spořitelně a
záložně v Domažlicích za značný dar, slavné obci
za postoupení nadace Pickrovské, všem četným
dárcům, najmě šlechetným paním a slečnám, jež
šaty pro dítky se zvláštní ochotou přistřihly a ušily,
pak p. Jak. Krémovi za darovaný pár botek a prosí
všechny dobrodince chudé mládeže, by i příště svou
lidumilnosti strádajícímu žactvu nakloněni byli.
Česká záp. dráha. Jak vědomo, zasazovali se
zejmena čeští poslanci na říšské radě o to, aby
západní dráha česká byla sestátněna; úsilí jejich v
té věci bylo příznivým výsledkem provázeno, neboť
hned po Novém roce počne v ministerium obchodu
příslušné vyjednávání se zástupci železniční spo-
lečnosti oné, aby západní dráha česká byla sestátněna.
Z české západní dráhy. Jako v předešlých
letech budou se i na rok 1893 vydávati celoroční
jízdní lístky pro I., II. a III. třídu, platné pro li-
bovolný počet jízd se všemi vlaky, vypravenými
dle jízdního řádu, a tudíž také s rychlovlaky. Ceny
těchto celoročních lístků jakož i pravidla o jich
užívání uvedeny jsou ve zvláštních vyhláškách. —
Dovozní výhoda ohledně obilí ku mléčným účelům v
místní dopravě na české západní dráze zůstane i
po Novém roce v dosavadní výměře v platnosti a
rozšíří se od 1. ledna 1893 též na zásilky prostře-
dnictvím mlýnů dodané.
Damský spolek „Božena Němcová“ v Domaž-
licích uspořádal minulý pondělek v den sv. Štěpána
divadelní představení, jež plnou měrou zasluhuje,
oěm tenářům svým šíře zmínili.
Dávána národní báchorka se zpěvy „Krasata“ od
J. K. Hraše, jež všude, kdekoli byla provedena, s
živou účastí byla přijata. I u nás kus ten neminul
se s úspěchem a mnohé oko slzou se zarosilo, hledíc
na malé ty dítky „ochotníčky“, jež spolu s osvědče-
nými silami hereckými našeho města provedly děj
kusu sice prostičký, ale za to tím pohnutlivější.
Úlohu vdovy Vávrové s vřelým citem a pravým
porozuměním bezvadně podala paní Jos. Regálová,
choť městského lékaře tak, že vůbec bylo slyšeti
upřímnou pochvalu a přání, abychom ji častěji na
našem ochotnickém divadle vídali. Slečna F. Mär-
zová, jež hrála úlohu „Krasaty“, osvědčila se
jako routinovaná herečka v partiích, kde za starou
ženu jsouc přestrojena podala důkaz, že dovede se
vpraviti v každou úlohu a provésti ji s pravou umě-
leckou mírou; jako královna vil byla pak i zjevem
svým i ladným kostumem úplně na svém místě.
Pan Max Duffek st. znám jest obecenstvu našemu
dostatečně, tak že zbytečno by bylo činiti mnoho
slov: provedl úlohu lichváře Kašpara v skutku
fysicky, podav výkon promýšlený a do nejmenších
odstínů prostudovaný. Úlohy malých sirotků vdovy
Vávrové byly naskrze v rukou dítek členů „Boženy
Němcové“; bylyť to Anynka Holá (Hana), Olgička
Steidlová (Blažena), Jiřinka Matějčkova (Bě-
tuška) a Zdenička Regalová (Mařenka). Dětskou
úlohu Václava rázně provedl malý Jeník Krištof
a Jaroslava hrál Jaroušek Pekův. Maličcí vedli
si statně, neuvázli ani jednou a zpívali pěkně. Sku-
piny vil a lesních panen byly velmi dobře aranžo-
vány, obleky děvčátek vkusné a svěží jejich tvá-
řinky mile oku vnadily. V přestávkách zavděčila
se obecenstvu hudba ochotníků (studujících a aka-
demiků), přednesši několik pěkných skladeb. Vý-
prava kusu byla pečlivá, u kasy byly a na místa
uváděly samy dámy „Boženy Němcové“. — O ob-
sahu a ději „Krasaty“ jsme se nezmínili: máť
každý, kdo nebyl na prvém představení, příležitosť
dohoniti, co zameškal, ježto představení na vše-
obecnou žádosť bude opakováno zítra v neděli dne
1. ledna 1893. Doufáme, že nejlepším doporučením
bude již hořejší posudek a účel damského spolku
„Boženy Němcové“, v pravdě lidumilný.
Sylvestr v Měšťanské Besedě zdejší, jež těší se
každým rokem hojné oblibě, pořádá se dnes s tímto
programem: t) „Výmluva“, smíš. sbor. 2) „Fiakrista“,
solový výstup. 3) Serenáda mistra „Cihličky“, kvar-
teto pro 4 mužské hlasy. 4) „Čarostřelec“ sol. výstup.
5) „Za živa mrtví manželé“, fraška o 1 jedn. 6)
„Zubní lékař“, terčeto pro 3 mužské hlasy. 7) „I
ne“, solový výstup (kuplet). 8) „Pišišvorova láska“,
dvojzpěv pro 2 mužské hlasy. 9) „Půlnoční scéna
z Krakonoše.
