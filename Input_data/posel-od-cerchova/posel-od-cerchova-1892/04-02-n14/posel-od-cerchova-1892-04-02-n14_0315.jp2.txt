v krajinách smíšených. Druhý návrh téhož, podpo-
rovaný p. ústředním ředitelem J. Vrbatou, aby obec
věnovala 10 zl. Ústřední Matici školské na oslavu
300letých narozenin J. A. Komenského, přijat taktéž
jednohlasně.
Akademikové krajin Pošumavských vstoupivše
hromadně do „Radbuzy“, spolku akademiků kraje
plzeňského, ustavili se ve zvláštní „Pošumavské
komité“. Funkcionáři komitétu zvoleni byli pp.:
starostou Jiří Brey, medik, jednatelem JUC Václav
Thoma, pokladníkem MUC. Vilém Frencl, zapisova-
telem MUC. Max. Wellner. Hlavním účelem komitétu
jest pořádání přednášek v obcích pošumavských.
První vystoupení ustanoveno na 18. duben 1892.,
kdy kol. MUC. Vilém Frencl přednášeti bude v Ja-
novicích nad Úhlavou „o vynikajících mužích ná-
roda českého“.
Schůze místní školní rady zdejší odbývána byla
dne 30. března t. r., v níž mimo běžné záležitosti a
otázky postavení nové tělocvičny, která oproti plánům
místnosti školy o něco zvýšena býti má, zadáno bylo
též zhotovení veškerých kamen pro novou školní
budovu zdejším kamnářům pp. J. Veichartovi a J.
Ouřadovi.
Úmrtí. Ve čtvrtek o 8. hod. ranní zesnula v
Plzni po delší nemoci všeobecně vážená pí. Barb.
Lindackrová, choť měšťana a majitele domu
v Plzni a matka zdejšího kontr. assistenta cukerní
raffinerie p. Gust. Lindackra, v stáří 67 let, sešlostí
věkem. Pohřeb zesnulé, která byla dlouhá léta hor-
livou členkou výboru klubu dam v Plzni a podpo-
rovatelkou snah národních i upřímnou vlastenkou,
odbýval se dnes v sobotu odpol. na hřbitov u sv.
Mikuláše. — V neděli ráno zemřel zde školník a
kostelník klášterního chrámu Páně p. Vác. Sazama,
po delší chorobě v 55. roce věku svého žaludeční
nemocí. Pohřben byl v úterý na hřbitově „u Všech
Svatých“.
Provinciální visitaci odbýval tyto dny ve zdejším
klášteře Augustiánském veledůst. p. P. Alipius
Jos. Tonder, jenž při poslední řeholní kapitole v
Praze dne 31. srpna za provinciála zvolen byl. Do
Domažlic zavítal ve středu dne 30. března a pozdrží
se zde až do 3. dubna, načež opět do Prahy odcestuje.
Jest teprv 48 roků stár. upřímný Čech, byl před
tím gymnasijním professorem v České Lípě, ve
svém jednání a obcování jest velmi dobrý, laskavý
a přívětivý. Kapitola nemohla hodnějšího provinciála
si zvoliti.
U nás a v cizině. Arcibiskupská konsistoř ve
Vídni, jak všeobecně známo, nepovolila pro 200
tisíc Čechů vídeňských bohoslužby v jazyku českém.
Jak nyní „Věstník“ sděluje a „Čech“ ve svém listu
píše, uznala tatáž konsistoř za vhodno a potřebno
povoliti kázání francouzská. Mimo to budiž
k vůli spravedlivému posouzení ještě podotknuto,
že pro české protestanty konají se již ve
Vídni v I. okresu služby Boži v jazyku českém a
také o to velmi pečlivě postaráno, aby i vojáci vy-
znání mohamedánského, ve třech bosenských
praporech teď ve Vídni ležící, účastni byli nábožen-
ských služeb své víry ve svém mateřském jazyku.
Jen ten ubohý lid český, z jehož vlasti se do Vídně
každoročně miliony milionů peněz zasílati musí, ano,
jen tento český ubožák, kterýž jest ve Vídni po
Němcích tím nejčetnějším populačním kontingentem
a jenž tam tvoří skoro výhradně živel nejpotřebnější
výroby a práce, jen tento český lid neuznán dosud
za hodna, aby slyšel služby Boží ve svém jazyku!
K víře sice nepodobno, avšak — bohužel — přec
jen skutečná to pravda. A nyní slyšme, jak jest
opět v cizině v tomto ohledu o Čechy postaráno.
V Deggendorfu v Bavořích žije a pracuje v tamní
rozsáhlé továrně — myslíme, že na sirky — na
200 Čechů, jsouce za svou práci slušně placeni a
mimo to ne snad jen za jakýsi inferiorní národ neb
dokonce za pouhé otroky považováni, nýbrž zcela
naopak. Předešlý týden dostal jeden ze zdejších
dp. kněží z Deggendorfu od tamního vdp. děkana
F. Leonharda přátelský dopis, v němž jest snažně
žádán, by buď sám do Deggendorfu přijel, aneb
aspoň nějakého jiného českého kněze opatřil, kterýž
by jako český missionář do Deggendorfu zavítal a
tamní české kolonii od 3. do 10. dubna v duchovní
správě v mateřské české řeči posloužil, t. j. postní
křesťanská cvičení jim držel a velikonoční sv. zpo-
veď s nimi řádně vykonal, aby takto v této posvátné
postní době své křesťanské povinnosti zadost učinili
a přikázání církevnímu svědomitě vyhověli. Veškeré
s cuto cestou spojené útraty jakož i slušný hono-
rář jmenovaný a šlechetný p. děkan Leonhard, jenž
jest také poslancem na říšském sněmu německém,
dotyčnému českému knězi milerád vynahradí. Ta-
kových a podobných šlechetných příkladů jest nám
už z dřivější doby ze sousedního Bavorska více
známo, o nichž jsme se také časem svým v našem
listu „Pos. od Čerch.“ vždy chvalně byli zmínili.
Myslíme, že k těmto skutkům zcela rozdílným není
třeba žádných dalších poznámek, moudrému a soud-
nému čtenáři postačí to úplně, voláme jen v ustr-
nutí a spravedlivém nářku: „videant consules!“
Dražba. U c. k. okr. soudu v Nové Kdyni
odbývána bude dražba na usedlosť č. 36 v Zaho-
řanech v odhadní ceně 5657 zl. dne 30. dubna a
31. května.
Vypátrané léčky na zvěř. Zdejší polní hlídač
p. Petr Forst sebral v úterý dne 29. března větší
množství drátěných ok a různých leček na zajíce a
koroptve na polích a jiných místech na Chrastav-
sku, kteréž dodal purkmistrovskému úřadu.
Oprava děkanského kostela. Jak se dovídáme,
bude zdejší hlavní chrám Páně ve svém zevnějšku
celý opraven a přiměřenými okrasami ozdoben. K
účeli tomu věnovala spořitelna zdejší z lonského
čistého výtěžku již 3000 zl. Kdy se žádoucí opravou
tou započato bude, není ještě zjištěno.
Škůdce stromků vypátrán. Jak zjištěno, polámal
71 stromků na okr. silnici z Domažlic ku Horš. Týnu
jistý blbec, Jiří Kellner z Třebnic, okr. horš.-týnský,
ze msty, poněvadž prý jej tamní cestář za nějakou
neplechu „vyplatil“. Proti Kellnerovi, jenž v okolí
Třebnic se potuluje, jest zavedeno vyšetřování.
Velké ložisko živce nalezeno na poli p. V. Pro-
cházky směrem k Horš. Týnu Živec dobývati bude
p. Baumüller z Pařezova s p. N. Kreslem z Domažlic.
Divadlo. Jak nám z Měšťanské Besedy zděleno,
připravuje se pro příští sobotu pořadateli posledních
představení v sále Měšťanské Besedy opět velmi pří-
jemné překvapení. K tomu cíli vyhlednuta jest nová
činohra „Směry života“ od F. Svobody, která byla
cenou 500 zl., věnovanou neznámou abonentkou Ná-
rodního divadla, za nové nejlepší drama vyzname-
nána. Úlohy v kuse tom jsou rutinovanými p ochot-
níky obsazeny, kteří nešetří píle, by úlohy své řádně
nastudovali a také provedli a tím krásný požitek pro
večer ten nám připravili.
Podvodník. V Klatovech a v okolí pověstný Jan
Treml, 40letý tulák ze Spůle (okres domažlický),
jenž pod cizim jménem Josef Drenner provedl už
různé kousky a mnoho zboží od obchodníků vylákal,
pokoušel se v úterý v jednom obchodě v Plzni vy-
lákat šicí stroj, byl však poznán a zatčen. Treml,
čili Drenner páchal podvody tím způsobem, že ku-
poval předměty na dluh a na splátky. Jakmile však
věc dostal do rukou, buď ji ihned za mnohem nižší
cenu prodal anebo zastavil, čímž si opatřoval peníze
k hýření.
Hospodářsko-průmyslový spolek v Domažlicích
se svolením zemědělské rady pro království České
v Praze, prodá ve veřejné dražbě ve čtvrtek dne
7. dubna 1892 o půl 11. hod. dopol. erárního býka,
který se v obecním dvoře v Domažlicích nalézá.
Stran přidělení spolku nového plemeníka čistokrevného
pro stanici domažlickou stalo se již náležité opatření.
„Hrdina od Scta. Lucie.“ Před nějakým časem
upozornili jsme na kočujícího švindléře Jana Wicha,
který cestoval po českých městech s velikým flaši-
netem na voze a všude vydával se za „posledního“
z myslivců 10. praporu, který byl — až na něho
— v bitvě u Scta. Lucie potřen. Nyní dochází zpráva,
že krajský soud ve sv. Hypolitě v Dolních Rakousích
hrdinu tohoto pro podvod odsoudil na 18 měsíců do
těžkého žaláře. Wich nalezl svého času také v Domaž-
licích hojných „obdivovatelů“.
Měšťanská beseda zdejší pořádá pro členy a
jich dámy dnes 2. dubna přátelský večer. Na pro-
gramu nalézá se přednáška p. prof. Procházky
„O četbě“, dále pak čísla hudební a zpěvní, při
nichž laskavě spoluúčinkovati přislíbili: sl. Mařenka
Rubešova, pp.: Dr. R. Rubeš, Ant. Topinka, M.
Duffek, inž. F. Beneš a inž. M. Hron. Sbory přednese
zpěv. odbor Besedy, řízením sbormistra p. Frant.
Drbohlava.
Okresní nemocenská pokladna v Domažlicích
odbývati bude III. řádnou schůzi pokladničního
představenstva dne 3. dubna 1892 o 2. hod. odpol.
Vodní stojany zřízeny budou následkem usnešení
obecního zastupitelstva na hořejším předměstí a sice
vedle domu p. Ant. Holuba, hostinského a p. Jana
Kitzbergra, obchodníka, na svahu směrem k stavení
p. Klaubra. O záležitosti této bylo jednáno dnes
odpol. ve schůzi městské rady a lze doufati, že
stojany ty co nejdříve postaveny budou.
Lacino uhašená žizeň. Dne 28. března t. r. po
1. hodině v noci ukradl kdosi zdejšímu hostinskému
p. Jos. Böhmovi č. 99 na dol. předm. z uzamčeného
sklepa soudek piva, čtvrt hektolitru, označený č.
1354 a dodal jej opět v noci na 30. března na téže
místo do sklepa — ale prázdný. Po pachateli není
ani stopy.
(Zasláno.)
Osvědčení.
My nížepsaní rodičové dítek, jež chodily neb dosud
chodí do školy, kdež vyučoval neb dosud vyučuje p.
Josef Mayer, učitel v Trhanově, stvrzujeme, že můžeme
dáti ze své vlastní zkušenosti i z řečí dotýčných školních
dítek našich a z úkazu upřímné lásky, s jakou tyto
lnou, a z opravdové úcty a vážnosti, kterou tyto cho-
vají k panu učiteli Josefu Mayerovi, jakož i také z
všeobecné pověsti, jaké požívá pan J. Mayer ve všech
kruzích obyvatelstva přiškolených obcí, s nejlepším
svědomím pravdivé svědectví, že se pan J. Mayer vždy
ke všem školním dítkám co vzorný učitel choval a
chová, že i se špatnými a neposlušnými mírně a klidně
zachází, žádné zlosti na něm ani ve škole ani mimo
školu nikdy pozorovati nelze, že také mimo školu jest
vždy jeho chování velmi milé, klidné a přívětivé, a
že jej vůbec známe co povahu ryzí, mírnou, poctivou
a mírumilovnou, tak že si ho všichni velice vážíme
a jej ctíme, a že jej nemáme vůbec za schopna, že by
se mohl kdy dopustiti nějakého nedovoleného neb
docela trestního činu vůbec ze zlosti nebo z přená-
hlení, které jsou mu zvláště úplně cizími.
Spojené a seškolené obce Chodov, Trhanov a Pec,
dne 23. března 1892.
Následuje 151 vlastnoručních podpisů rodičů, jež dítky
k řečenému posílali neb posílají.
Prohlašujeme veřejně, že při zadávání prací
řemeslných jakož i celé stavby školy chlapecké
a dohledu k ní neměli jsme vůbec jako městská rada
žádného účastenství, nýbrž dřívější místní
školní rada, v níž zasedali a sice s právem vi-
rilním zástupce zdejší obce náboženské, pak řídící školy
a školního patronátu, dále pp.: Gotth. Schnabl, Alex.
Votýpka, Jan Randa a Jan Kitzberger, a konečně dva
zástupci obcí venkovských, a proto každé zprávy, jež
na úkor náš mezi zdejším občanstvem se rozšiřují, jsou
klamné a nepravdivé. Totéž platí pro stavbu radnice,
kterou řídí spořitelna.
Členové městské rady:
Jan Bauc, T. Duffek, Ant. Hájek, Fr. Kitzberger,
inž. Fr. Pek, JUDr. Jos. Schnabl.
Prodej
erárního býka
na stanici domažlické vykoná se ve čtvrtek dne 7.
dubna 1892 o 101/2 hodině dopoledne v obecním dvoře
spolkem hospodářským v Domažlicích.
Jarní rostliny:
Macošky obrovské 10 kusů 50 kr., 100 kusů 4.50 zl.
Macošky v barvách a smíš. 10 k. 30 kr., 100 k. 2.50 zl.
Karafiáty nádherné 10 kusů 3 zl., 50 kusů 14 zl.
Karafiáty zahradní 10 kusů 1 zl. 20 kr., 50 kusů 5 zl.
Karafiáty peřité na obruby ro k. 50 kr. 50 k. 2 zl.
Velké zahradní jahody 50 k. 80 kr., 100 k. 1.20 zl.
dodává silné, přezimované sazenice
FRT. LOSKOT,
uměl. zahradník v Koutě proti nádraží.
Oznámení.
Spořitelna v Domažlicích zadá dle usnešení
výboru ze dne 1. dubna t. r. cestou veřejného
ofertního řízení zhotovení různého nábytku kom-
plet s kováním pro kanceláře spořitelny nutně
potřebného.
Nábytek bude z dřeva měkkého z obou stran
s dubovými fornýry.
Podmínky jakož i rozměry nábytku obdrží
každý oferent.
Oferta musí do 9. dubna 1892 do 11. hodin
před polednem v kanceláři spořitelny podána býti,
v které oferent vlastnoručně stvrdit má, že pod-
mínky, rozměry i nákresy mu úplně známy jsou.
Z výboru spořitelny v Domažlicích,
dne 2. dubna 1892.
Alex. Votýpka,
Jan Kitzberger,
t. č. předseda ředitelství.
t. č. předseda výboru.
Srdečné díky
vzdávám všem přátelům a známým, kteří při
úmrtí mého drahého manžela
Václava Sazamy,
kostelníka a školníka zdejšího,
jakoukoliv útěchu mi poskytli a již zesnulého
k poslednímu odpočinku byli doprovodili.
Zejmena děkuji však za laskavosť a pro-
kázané dobrodiní lidumilným pánům: veled.
p. P. Meth. Mühlsteinovi, převoru zdejšího
kláštera, a p. řed. Ant. Srnovi, veškerému
důst. duchovenstvu, ctěn. pp. učitelům a uči-
telkám, jakož i p. MUDru J. Halíkovi, za
pečlivé ošetřování nemocného a dárcům věnců.
Všem volám srdečně zaplat Bůh!
Anna Sazamová.
Továrna
na
kostní a rohovou moučku
na VESELÍ
pošta Janovice nad Úhlavou
odporučuje k jarní setbě kostní moučku
rozloženou (superfosfát), pařenou kostní
moučku a rohovou moučku pařenou v
jakosti osvědčené a v zaručených hodnotách.
3
