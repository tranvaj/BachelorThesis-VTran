historie o městech, městysích a vesnicích, 10. Lout-
kové i jiné hry. I1. Pohádky ve vlastním slova smyslu.
12. Přísloví. 13. Lidové názvy polí a skal, květin,
zvířat a p.
b) z tištěné a psané literatury lidové: 1. Do-
pisy lidu, smlouvy a listiny. 2. Knížky modlitební, ať
psané ať tištěné. 3. Sbírky tištěných písní jarmarečních,
zpívaných i po vsích i v městech (kuplety, solové vý-
stupy). 4. Knížky zábavné, vydávané pro lid (o sv.
Genofevě, o rytíři Bruncvíkovi a pod.) 5. Kalendáře.
6. Sbírky pověr, zaklínání, léčitelných úsloví. Na vý-
stavě samé pak vystavena bude: a) četba lidu; b)
písemnictví lidu; c) lidopisná literatura (celá);
d) illustrace k pohádkám, pověrám, k písním a pod.
Loutková divadla předvedou hry své a povíd-
káři budou vyprávěti způsobem po venkově obvyklým
vyprávěčů a statistická, přehledná data o lidových
povídkách z jednotlivých krajů. U každého zápisku
tudíž třeba, aby bylo udáno předně jméno toho, kdo
vypravoval a pak kde bylo sbíráno. Mimo to zavděčí
se sběratelé dobré věci velice, budou-li posílati zprávy
o tom, kde by se dalo mnoho a dobře sbírati, o
jednotlivých pohádkářích neb o místech, o nichž v
určitém kraji koluje mnoho podání, a p.
IV. Sekce pro zvyky a obyčeje vyloží věci,
kterých se užívá při obřadech, obyčejích a zvycích v
domácnosti i v hospodářství. 1. Sem patří především
starodávné obyčeje, jako chození s Luckou, Miku-
lášem, Klibnou, Dorotkou, Řehořem, koledování, vyná-
šení Smrti a přinášení Líta, pomlázka, hra na krále
a královnu, pálení čarodějnic (v noc filipojakubskou),
ohně svatojanské a p. 2. Způsob oslavování svátků
výročních a církevních, na př. vánočních, masopustu,
velikonočních, svatodušních, tří králů, křížových dní,
květné neděle, Božího těla, posvícení (hodů), poutí,
narozenin a jmenin. 3. Zvyky při porodech (jak při-
pravují se matky k narození dítěte, jakých zvykův
a pravidel hleděno při narození pacholete neb děvčete),
křtech (jakých rouch a jiných předmětů se užívá, jak
volí se kmotři, co dávají křtěnci do vínku, jak se
slaví křtiny), úvodech, biřmování, námluvách,
svatbách, pohřbech a p. 4. Obyčeje při počátku
prací polních i zahradních, jako při prvním orání,
setí, sekání a žatvě, jak oslavováno zakončení prací
těch, tedy obžinky, vinobraní, dočesná. Co vše robí
se v domácnostech mimo obyčejné domácí práce, jme-
novitě v zimě; obyčeje při přástkách, draní peří, do-
mácí zábavy zimní. 5. Zvyky při dobytkářství, zvlaště
při telení a odstavování dobytčat, při prvním vyhá-
nění na pastvu, prodávání a kupování dobytka a lé-
čení jeho. 6. Obyčeje při zakládání domu a stěhování
se do jiného příbytku, při pečení chleba, tření lnu,
včelařství, rybářství a p. 7. Jak se léčí a ošetřuje
se nemocný, jakých prostředkův a lékův se při tom
užívá; jakých čarodějných prostředkův užíváno vůbec
a kdy. 8. Zvyklosti právní, zejména při smlouvách
svatebních, kupních a závětech, při volbě představenstva,
obecných hromadách, zasazování mezníků, dále hole
odznakové, pečeti, zbraně a p. 9. Vztahy rodinné,
poměr dětí k rodičům a naopak, poměr bratří k se-
strám, vychovávání dítek, způsob věna, stav výměn-
kářský, vzájemné pozdravování a p. Na sběratelích bude,
aby řídíce se tím, věci do odboru tohoto náležející
sbírali a komitétu literárního odboru zasílali. — Ve
zvláštním oddělení budou vystaveny v určitém pořadí
jednotlivé obyčeje a slavnosti výroční i církevní, před-
stavené, jednak skupením miniaturních figurin, jednak
obrazy též vyložením předmětů při obřadech uží-
vaných. Při tom přihlíženo bude k věrnému nápodo-
bení kroje i okolí. Znázorněny budou jen momenty
nejdůležitější a charakteristické, a sice tyto slavnosti:
1. Tří králové. 2. Masopustní maškarády. 3. Vynášení
Smrti a přenášení Líta. 4. Pomlázka atd. 5. Noc fili-
pojakubská. 6. Máje. 7. Chození s Dorotkou, Luckou,
Klibnou. 8. Pastuší král. 9. Králíčky. 10. Boží tělo.
11. Pouť a jarmark. 12. Ohně svatojanské. 13. Obžinky,
vinobraní, dočesná. 14. Posvícení, stínání kohouta atd.
15. Přástky. 16. Zvyky vánoční. 17. Svatba, křest,
pohřeb. K pořízení těchto názorných figurin bude po-
třebí, aby spolupracovníci podávali seznamy slavností
v jich krajích pořádaných, jich dopisy i vyobrazení.
K tomuto oddělení náležeti budou i výstavní slav-
nosti. Uspořádají se zajisté nejcharakteričtější a nej-
pěknější naše slavnosti (svatby, obžínky, pouti, jar-
marky, slavnost svatodušního krále atd.), kteréž pro-
vedeny budou co nejvřeleji. Za doby výstavní pořá-
dati se budou odborné sjezdy literatů, slavistů, ethno-
grafů a pod.
Sroslov,
jejž k akademii požádané na oslavu
300letéhto navození J. A. Komenského
napsal PR. EDVARD V. ŠTOLOVSKÝ.
hmur hustou rouškou vesmír zahalen,
Da temno rozkládá svá šerá křídla
nad šírou zemí, tížíc lidská sídla
snem hlubokým. Tu, nad hory se noře,
svit růžný vzplane — roste v šíř — a z moře
rdělého světla slunce koule zlatá
se vznese nad obzor. Tma skrýt se chvátá,
a zemi vzejde jasný, nový den.
Již třikrát století se vystřídalo,
co nad Evropou nové slunce vzplálo,
z těch zasvitnuvši krajů sdružených,
kde rájem valí vlny proudů svých
sesterská Morava a Labe krásné.
A mocně zářilo to slunce jasné
a blahým teplem lidstvo hřálo celé.
Náš Komenský! Ty slunce naše skvělé!
Sám plana světlem moudrosti a věd,
kdy v temnu marně mnohý pátral hled,
jsi cestu ozářil. Tys učil matku,
jak v srdci svého mileného dítka
má sázet první vědomosti kvítka.
Tys učil národ nejdražšího statku,
své mluvy mateřské, se nezříkati
a sladké této mateřštiny vláhou
zrosené símě v půdu zasévati,
z níž vyrůsti má nauk osení.
Ty neunavně vytčenou jda dráhou
škol pouště odíval jsi zelení
a v holých skalách otvíral jsi zdroje
pro všechny ty, kdo žíznivé rty svoje
do vláhy nauk nořit prahli vřele.
Náš Komenský! Ty slunce naše skvělé!
Sám plana světlem lásky, pravdy svaté,
své Bratry, stádce láskou k pravdě vzňaté,
jsi k Bohu vedl středem mnohých běd.
Tys útěchy jim kapal sladký med
do číše útrap — Tys je učil znáti,
kde v tomto věčném světa kolotání,
v němž mnohý marně po blahu se shání,
lze pevnou skrýši sobě vyhledati.
Náš Komenský! Ty slunce naše skvělé!
Dnes v záři Tvé se lidstvo sluní celé.
Kraj severní, jejž sníh a mlha kryje,
Tys rozehřál. I sama Germanie
svou závist utajila odvěkou,
sám zpupný Albion tu hrdou šíji svou
před skvělým českým sklonil geniem.
Do dávných krajů sláva Tvého jména
se rozlétla — Tvá paměť bude ctěna
i v srdci Čechů všechnu příští dobu.
My, skvělou v Tobě zříce vlasti zdobu,
Tvůj obraz slavověncem ovijem.
Zprávy různé.
Oslava Jana Amosa Komenského. Památka
300letého narození velikého paedagoga a učence
našeho J. A. Komenského oslavena důstojně i v
král. Domažlicích. V sobotu, jakožto v předvečer
slavnosti, ozdobeny domy na náměstí i v ulicích
četnými prapory v barvách národních. Sotva že se se-
tmělo, procházely obě kapely zdejší, doprovázeny
ohromným davem lidu, náměstím za světla pochodní
a bengalských ohňů, hrajíce národní písně, pochody
a jiné skladby V neděli pak večer pořádána slav.
městskou radou v sále u „Černého koně“ velikolepá
akademie se skvělým úspěchem za četné návštěvy
vybraného obecenstva. Na vyvýšeném podiu mezi
řadou exotických květin vypínalo se velké sádrové
poprsí Komenského, což velmi mile na obecenstvo
působilo. Slavnostní proslov, sepsaný p. prof. Drem
Ed. Štolovským, (podáno na jiném místě) přednesla
sl. F. Märzová s obvyklou routinou a s takovou
vřelostí, že odměněna hlučným potleskem. Neméně
příznivě přijata řeč p. uč. měšťanských škol zdejších
A. Stadlmanna, jenž výmluvně vylíčil zásluhy osla-
vencovy. Slavnostní kantata od Knittla, již zapěl
pěvecký odbor Měšťanské besedy, Minardův mužský
sbor „Sláva uměnám“ a smíšený sbor „Vyběhla
bříza běličká“ od Dvořáka, jež řídil sbormistr besedy
p. Fr. Drbohlav, neminuly se úspěchem. Rovněž se
líbila Marešova „Píseň beze slov“, již pěkně zahrál
p. učitel V. Hana (housle), provázen jsa na pianě
neunavným p. Fr. Drbohlavem, jakož i thema s va-
riacemi na národní píseň „Až já budu nade dvorcem
orávat“ od V. J. Novotného (sbor houslí unisono),
kteroužto skladbu praecisně nacvičil a řídil ředitel
kůru p. A. Topinka (průvod na pianě a harmoniu
korrektně obstarali pp. uč. Drbohlav a Dr. Rubeš).
Nejvíce překvapily nás a nejpříznivěji přijaty byly
skladby orkestrální „Ouvertura k Prometheovi“ od
Beethovena a „Slavnostní pochod“ od Dvořáka, jež
sehráli členové obou kapel zdejších, hasičské i stře-
lecké, sesílených mnohými ochotníky, řízením p. A.
Topinky; dojem byl mohutný, uchvacující, a přesné
provedení svědčilo o výborném nastudování. Dvořákův
pochod na hlučný potlesk opakován. Přesvědčili jsme
se, že obecenstvo naše i vážnější produkce přijme
vděčně a s dobrým porozuměním.
K oslavě Komenského konala „Budeč Domaž-
licko-Kdýňská“ slavnostní schůzi dne 27. března t. r.
o 3. hod. odp. v sále „u Černého koně“, jíž účastnili
se i četní hosté. Svého významu důstojná slavnosť
tato doznala tak skvělého zdaru, že jeji účinek ještě
dosud pociťujeme. Když zapěna modlitba „Bože
mocný“ od Horáka, oslovil předseda p. uč. Frant.
Drbohlav shromážděné. Vzpomenuv četných oslav,
jimiž národ náš uctil památku svých velikánů, označil
význam oslavy Komenského a uvítal vřele přítomné.
Po té p. uč. Jos. Žuvníček proslovil slavnostní řeč
o Komenském. Nesnadno jen nastíniti ono posvátné
nadšení, jež ovládalo přítomné řečí tak procítěnou
a vřelou, jako dokonalou a mistrnou. Plna hlubokého
pojetí zásluh oslavencových svědčila o vzácné ve
příčině té znalosti, kterouž pan řečník dovedně
parallelisoval souvěkou a potomní dobu Komenského.
Vylíčený životopis oslavencův pak vzbudil v pravdě
onen důstojný hold, jenž byl také jedinou tendencí
naší tiché oslavy. Srdce naše kypěla láskou k učiteli
národů, vždyť slyšeli jsme, jakou láskou tento svou
vlast, národ český ano i všecky národy objímal!
Rozum přeplněn obdivem, vždyť poznali jsme bystrý
rozum, hluboký cit i vznešené myšlénky Komenského.
Mysl nadšena úctou i vděkem, vždyť líčeny tak
významně nesmrtelné zásluhy Komenského o školství,
o blaho všech národů a hlavně národa našeho!
Povinný vřelý dík ct. řečníku byl všeobecným pro-
jevem shromážděných po skončené řeči a v hlučné
pochvale znamenán dosah účinu řeči tak výtečné!
Když zapěn sbor „Orle pestrý, orle“ od Tovačovského,
rozešli se účastníci za provolání „Slávy“ památce
Komenského!
Slavnostni oheň v předvečer 300letých narozenin
J. A. Komenského zaplál v neděli večer na vrchu
nevolickém. Kolem ohně rozestavěná omladina zapěla
několik národních písní a provolala nehynoucí slávu
památce oslavovaného velikána. Mohutné plameny
z nahromaděného zde dříví a sudů therových oza-
řovaly daleko krajinu naši a byly pozorovány na
různých místech velikými davy lidu.
Sestátnění české západní dráhy. Poslanec Schiebl
odůvodňoval na sněmu zemském ve schůzi XI. v
prvním čtení návrh na sestátnění české západní dráhy.
Návrh poslance Schiebla zní na resoluci, kterouž se
vláda vyzývá, aby západní dráhu nejdéle do konce
června 1892 sestátnila a do té doby, než výkup
proveden bude, přiměla českou západní dráhu k
zavedení sazeb rovnajících se sazbám státních drah,
a k dostavení dráhy Vejvarov-Radnice, k níž česká
západní dráha jest zavázána. Navrhovatel uvádí
závazné podmínky koncesse české západní dráhy o
stavbě této dráhy. Dráha měla se po celých třicet
let svého trvání velmi dobře, řídíc své záležitosti
beze všeho vlivu cizího, ponechávajíc velké obce
bez zastávek. Řečník však nechce se dále šířiti o
činnosti a nečinnosti dráhy, nýbrž jedná o nutnosti
její sestátnění a uvádí pádné důvody k tomu smě-
řující, jako petice, stesky a rozčilení všech krajů,
jimiž dráha vede. Roku 1890 podala Praha žádost
o zavedení rychlovlaků, a po ní obchodní komory
pražská s plzeňskou, obec plzeňská, radnická a m.
j. žadaly za sestátnění této dráhy. Upozorňuje na
to, že uhlí z pánve nýřanské nemožno pro vysoké
sazby do Prahy dovážeti, uhlí to všechno dováží se
do Bavor a do Vídně. Při posledních stávkách, při
nichž padlo několik horníků, snad vlastní vinou,
přidalo se jim krejcar na mzdě, ale uhlí zdražilo se
o 8 krejcarů. (Slyšte!) Sestátněním západní dráhy
uskutečnila by se najisto stavba tratě z Berouna do
Dušníka. Rovněž nesmí se přehlédnouti, že stát
musí platiti statisíce ze státní tratě ústící do stanic
západní dráhy, a sice v Praze, Berouně, Zdicích,
Plzni, Nýřanech a Domažlicích, a za spoluužívání
tratě z Berouna do Zdic. Řečník jest přesvědčen,
že by se císařská louka a Kleinova pila na Smíchově,
v majetku státním se nacházející, státu zcela jinak
vyplatila. Také se stanoviska vojenského jest se-
státnění velmi důležito. (Pochvala) Návrh přikazuje
se výboru pro veřejné práce.
Okresní zastupitelstvo v Domažlicích bylo na
příští tříletí ve dnech 23.—31. března t. r. nově
zvoleno a zasedají v něm ze skupení obcí venkovských
rolnící pp.: J. Vondraš ze Spáňova, B. Rojt z Ne-
volic, J. Kobes z Dražinova, J. Sladký z Luženic,
M. Šídlo z Oujezda, J. Rojt z Chrastavic, P. Kuneš
z Tlumačova, M. Vaněk z Mrákova a P. Weninger
z Volmavy; ze skupení měst pp.: Dr. A. Steidl,
zemský poslanec a statkář, F. Pek, inženýr a pod-
nikatel staveb, M. Florian, továrník, K. Regal,
obchodník, H. Suda, zlatník a hodinář, T. Duffek,
obchodník a J. Kralovec, sládek, všichni v Domaž-
licích a pak p. M. Beneš, obchodník v Klenči; ze
skupení platitelů největší daně z obchodu a průmyslu
pp: J. Glaser a A. Ziegler, majitelé skláren, a K.
Trnka, kupec v Domažlicích, konečně ze skupení
velkých statků pp.: hr. F. Coudenhove, K. Schwetter,
ředitel velkostatku v Trhanově, P. Hana, purkmistr
v Domažlicích, a J. Hruška, lesní kontrolor v Prenetě.
— Volba starosty okresního zastupitelstva odbývána
bude příští dny.
Valná schůze zdejší sadařské jednoty bude se
odbývati dne 9. dubna (v sobotu) t. r. o půl 8. hod.
večer v hostinci „u Regalů“. Jest žádoucno, by se
pp. členové schůze co nejhojněji zúčastnili.
Koncert ve prospěch Ústř. Mat. školské v Koutě.
Úřednictvo Jeho Osvícenosti pana Bedřicha hr. ze Sta-
dionu za spoluúčinkování mnohých přátel hudby a
zpěvu milovných hodlá na prostřední svátek veli-
konoční (18. dubna t. r.) pořádati koncert na Střelnici
ve prospěch „Ústřední Matice školské“. Jak se do-
vídáme, jsou čísla programu dovedně vybrána a jsou
to skladby nejpřednějších mistrů českých. Doufáme,
že vlastenecké obecenstvo hojnou návštěvou přispěje
k hojnému výtěžku, jenž věnován jest jednomu z
nejpřednějších našich národních účelů. Program se
oznámí přístě.
Na „Ústředni Matici školskou“. Martin Wellner
(Němec!) v Prapořišti urazil na cti z národnostního
záští p. T. Flašku, správce české matičné školy
tamtéž. Při soudním stání však došlo k vyrovnání,
když Martin Wellner, správce školy, před 6 svědky
odprosil, urážku odvolal a 3 zl. r. č. na „Ústřední
Matici školskou“ složil, které přímo pokladně do
Prahy zaslány byly. Nový to příklad o „slastech“
matičních učitelů, jichž česť z národnostního záští
bývá uražena, takže u soudu často ji hájiti jsou
nuceni.
Z Kouta. Ve schůzi obecního zastupitelstva dne
27. t. m. bylo mezi jiným usnešeno k návrhu p. Ant.
Křepely, předsedy místního odboru N. J. Poš., podati
sněmu král. českého petici, aby týž vzal v ochranu
české menšiny před pronásledováním našich nepřátel
