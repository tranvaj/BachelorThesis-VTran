Ročník XXI.
V Domažlicích, dne 2. dubna 1892.
Číslo 14.
POSEL OD
ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
půlletně . . . . 2 „
do Ameriky . 1 „ 46 „
půlletně . . 2 „ 40 „
ročně . . . . . 4 „
ročně . . . 4 „ 80 „
Donáška do domu 6 kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
J. A. Komenský.
Úvaha a životopis. Podává A. St
(Dokončení.)
Aby se myšlénky pansofistické jenom částečně
uskutečnily, bylo velikého nákladu třeba, co však
panu de Geeru nebylo vhod; přál sobě za tak veliký
náklad zhotovení pansofie. Švedové nemohli se do-
čkati slíbených školních knih. Komenskému dostalo
se toho času mnoho a rozličných pozvání, tak ku př.
do Sedmihradska, Polska atd. Bratrstvo samo však
působilo mu mnoho starostí a často musel se do-
prositi podpory od příznivce svého. Tak na př.
rozdal r. 1642 mezi bratry v Polsku 500 dolarů, r.
1643 dastalo se jim 1000 dolarů. Sepisování školních
knih pro Švedsko působilo mu mnoho práce, zamý-
šlel za 2—3 měsíce býti hotov, a hle! on pracoval
více než dvakráte tolik roků. Roku 1643 vydal v
Dancigu „Pansophiae diatyposis“; didaktické spisy
jeho byly r. 1646 komisi švedskou prozkoumány.
Komenským opět prohlednuty, a teprve roku 1648
až 1650 tiskem uveřejněny: 1. Methodus linguarum
novissima. 2. Vestibulum latinae linguae. 3. Janua
linguarum. 4 Lexicon januale latino germanicum.
5. Gramatica latina vernacula. 6. Atrium linguae la-
tinae, rerum et linguarum ornamenta exhibens. Léta
1648' byl Komenský po smrti Vavřince Justina bi-
skupem bratří českých zvolen, byl posledním bisku-
pem, a usadil se v Lise, kdež mezi jiným vydal
řečí latinskou a českou „Osmou knihu dějin bratr-
ských a závěť umírajícího bratrstva 1650“. Po smrti
manželky druhé oženil se Komenský 1649 v Toruni
po třetí s Johankou Gajovou a dceru svou provdal
za Petra Figulu, jinak Jablonský nazvaného.
Jan Tolnai, rektor reformovaných škol, v Saros
Potaku, někdejší vychovatel knížat Rakoci, kteří
vládli v Uhersku a Sedmihradsku, přiměl kněžnu
vdovu Zuzanu Lorandfi a mladého knížete Zikmunda
k tomu, že pozvali Komenského do Uher, kam se
též dne 6. října 1650 přestěhoval.
Církevní záležitosti přinutily Komenského pře-
stěhovati se opět do Lisy 1654; město to bylo ale
dne 28. dubna 1656 dobyto a zbořeno, bratři roz-
ptýleni po světě a Komenský ztratil své jmění,
knihovnu a skoro všecky rukopisy. Nejvíce želil
ztrátu rukopisu „Silva pansophiae“.
Tak pozbyl Komenský plody čtyřicetileté práce
a literární pilnosti a dvacetipětiletých studií panso-
fistických. Jazyk český utrpěl též ztrátou rukopisu
česko-latinského a latinsko-českého slovníku, který
počal již 1612 v Herbornu sbírati, značnou škodu.
Roku 1841 byl rukopis jeden sbírek českých přisloví
nalezen. Komenský utekl do Slezska k jistému
šlechtici, který dal zahrabaný majetek Komenského
hledati. Ze Slezska šel Komenský do Hamburku a
1656 do Amsterdamu, kde po 12 roků synem de
Geera podporován byl. Na žádosť měšťanů, učenců
a senátu uvázal se Komenský k úplnému vydání
didaktických spisů svých roku 1657 pod jménem
„J. A. Comenii didactica opera omnia“ ve třech půl-
archových knihách, ku kterým pak ještě jednu přidal.
Dne 7. února 1658 zaslal Komenský jeden výtisk
senátu, který však jej žádal, aby přidal ještě 15
výtisků, by každý člen senátu — jichž 16 bylo —
měl vlastní výtisk. Dostal pak odměnu 500 zlatých
holandských (as 200 dolarů).
Ale i pronásledování jiná bylo mu přestáti, jež
on ale s trpělivostí snášel; jenom proti jistému Cvi-
kerovi, který jej za stoupence svého (Socianism)
vydával, ohradil se silně r. 1661—1662. Nezapomněl
však nikdy na církev a bratry své. Vydalť ve pro-
spěch těch mnoho spisů českých, roku 1658 „manu-
ale“ čili „jádro bible“, 1659 „cancionale“ a 1660
dojemný spis „Smutný ohlas hněvem božím zahna-
ného pastýře ku rozptýlenému stádu“, kde se jako
odumřelý světu naznačuje.
Po úsilovném dožádání (importune urgens) na-
kladatele svého Petra van der Berge uveřejnil Ko-
menský 10. prosince 1661 list svůj ad Petrum Mon-
tanum, ve kterém uvádí spisy své latinskou a českou
řečí. Zajímavo jest slyšeti, že neměl jiného úmyslu
nežli psáti vždy jazykem českým.
Na sjezd delegátů anglických a holandských
do Bredy poslal r. 1667 přípis „Anděl míru“.
Jako stařec sedmasedmdesátiletý napsal 1668
poslední známou knihu v jazyku českém a latinském
„Unum necessarium“.
Tímto spisem ukončil Komenský literární činnosť
svou ku blahu lidu a církve své a celého člověčen-
stva, znamenitý to vlastenec a kosmopolita ve smy-
slu nejšlechetnějším.
Klidně a tiše zesnul muž ten dne 15. listopadu
1671, stár jsa 80 roků. Život svůj nazval sám po-
hostinstvím. Mrtvola jeho byla z Amsterdamu do
Nardenu převežena a tam ku věčnému spánku uložena.
Komenského přezily dvě děti jeho Daniel a
Alžbeta. Daniel, který v Dancigu žil, zemřel na
cestě z Amsterdámu 1. května 1694 a byl v Trauen-
münde pochován. Alžběta byla za Petra Jablonského
provdána, jenž v cizině sobě jméno Figulus dal.
Dne 13. května 1649 byl Figulus ku královně Kri-
stině do Švedska poslán a 3. října na kněze po-
svěcen. Roku 1650 provázel Komenského do Uher,
1654 byl farářem hraběnky Dönhofen v Dancigu,
1657 v Nassenhuben u Dancigu. Roku 1662 stal se
starším bratrstva a 1667 dostal se za kurknížecího
kazatele do Memelu, kde 12. ledna 1670 zemřel.
Petr Figulus měl dva syny: Jana Bohdana Figula
a Daniela Arnošta Jablonského, který 1686—1691
byl rektorem v Lise, 1691 dvorním kazatelem v
Královci a 1693 do Berlína povolán byl. R. 1699
byl starším bratrstva a světil tesaře Davida Nitich-
mana z Hernhutu 1737 Týž Jablonský byl zaklada-
telem berlínské akademie věd. Zemřel 25. května 1741.
Komenský, člověk velice mírný a mírumilovný,
nebyl s to pochopiti, jak láska k Bohu, která nás
všecky stejně spojiti má, naopak člověčenstvo roz-
lučuje; tak praví na př.: „Každý chválí svůj Babilon,
nikdo nechce druhému uvolniti, myslíť každý, že
jemu patří Jerusalem.“ Sám učený jesovita Balbin
uznává náboženskou snášenlivosť Komenského a
pronáší o něm (Bohemia docta 1778 II. 314):
„Sepsal velmi mnoho, ničeho však, co by vyznání
katolické uráželo, a tak se mi zdá, čtu-li spisy jeho,
že nechtěl nikoho uraziti.“ Však nikdy jako boho-
slovce jest nám jej posuzovati, nýbrž co kněze ne-
dosažené humanity, aby celé člověčenstvo ku po-
znání sebe sama, své důstojnosti a věčné blaženosti
uvedl. Nikoliv aby holdoval marnivosti, nikoliv aby
se učeností svou vychloubal, nýbrž aby něco prak-
tického podal lidu, rozvinul tak čistou literární činnosť.
Od srdce k srdci planula slova jeho a tak bylo
možno, že se didaktické i pansofistické spisy takového
úspěchu dodělaly. Celá téměř Evropa dojata byla
didaktickými zásadami Komenského.
Vědeckou a literární působnost jeho naznačuje
nejlépe seznam knih, které sepsal a vydal. Mnohé
z nich jsou již zřídka. Ceroni († 1826) napočítal
jich 146. Palacký (1820) uvádí jich 92, mezi těmi
31 českých.
Časová úvaha.
Č. K. Ve Vídni, 31. března. (Pův. dopis.)
Píšeme dnes pod svěžím dojmem slavnostních
dnů, ve kterých rádi jsme zapomínali na trudy
všedního života, vždyť mohla se hrdě dmouti prsa
každého z nás ve vědomí, že mezi vzdělanými ná-
rody nikoli není nejmenším náš národ, jehož velikého
syna Komenského slavil právě všechen svět.
Časopisy jsou nyní plny zpráv o tom, jak skvělou
a nadšenou byla oslava Komenského ve všech kon-
činách českých, my s potěchou sledujeme všeobecný,
krásný ten hold, ale když se při tom rozpomeneme
na dnešní náš stav, mísí se, nám do číše radosti
hořký pelyněk žalu. Smutné pocity budí v nás pře-
devším ten nepopíratelný zjev, že český národ jest
dnes velmi prosáklým německostí, která všecky
naše snahy hatí více, než si toho je naše veřejnosť
vědoma. A jako je neutěšeným tento zjev sám, da-
leko kormutlivější jest okolnost, že jsou tím z velké
části vinni Čechové sami, ti totiž z nás, kteří vůbec
v soukromém a veřejném životě nedávají výhost
všemu německému a zvláště se prohřešují proti při-
kázání našeho arciučitele Komenského, že české děti
patří do českých škol. Ano, my se dobrovolně po-
němčujeme sami, my sami znečišťujeme ryzího ducha
českého, toho nemůže neviděti, kdo má oči k vidění.
„Věstník“ Ústřední matice školské v čísle březnovém
uvedl nám na paměť, že v německých školách praž-
ských je z každého sta žáků 42 české národnosti, a
co ve „slovanské“ Praze, to děje se ve všech če-
ských končinách — podívejte se do kteréhokoli
města, zajděte do nejpokročilejší vesnice a všude
poznáte, že přes všecku národní uvědomělosť ze-
jmena zámožnější rodiče vedou své děti k učení se
němčině. To stavme na pranýř opět a opět, neboť
když si sami všude němčinu šíříme, jaký pak mají
smysl všecky naše sbírky na Matici? Na počesť
Komenského plály nyní četné slavnostní ohně —
kéž by se při tom byly osvítily všecky mozky těch,
kdo česky mluví, německy jednají!
Na ochranu českých menšin v krajinách pře-
vahou německých vedeme tuhý boj, při německé
přesile je to boj nerovný a co je horší, my v něm
již ochabujeme. Viděli jsme to v posledních dnech,
kdy se v Praze odbývala za slabého účastenství
valná hromada Ústřední matice školské, ve Vídni
měl výroční schůzi spolek „Komenský“. Peněžní
stav obou spolků je neutěšený, Ústřední matice
měla loni schodek 12000, vídeňská škola „Komen-
ského“ málem že nebyla zavřena pro nedostatek
peněz, učitelstvo na škole té po mnoho měsíců do-
stává plat jako almužnu po několika zlatých. A
jaké jsou vyhlídky do budoucnosti? Vídeňská vláda
nikdy nám po dobrém nedá zříditi veřejné školy
tam, kde si vydržujeme nyní školy soukromé a
kdyby náš lid sebe obětovněji ukládal si dobrovol-
nou daň, Němci vždy více sebéřou pro svůj šul-
verein, pro nějž se sbírá v celém Německu. My tedy
dosavadní cestou sotva kdy domůžeme se plné rovno-
právnosti ve školách. Návštěva škol ovšem je nu-
cená, ale dle § 19. zákl. zákona mají se všude zří-
diti veřejná učiliště tak, aby nikdo nebyl nucen
učiti se druhému jazyku zemskému. Kde tedy nejsou
školy české, tam ať nastane hromadné neposýlání
dětí českých do školy. Budou-li proto chudí rodiče
pronásledováni, ať se jim z české strany poskytne
podpora. Tak bychom asi dříve přišli k cíli než
nynějšími sbírkami na Matici a „Komenského“.
Tuto myšlénku pronesl v neděli ve společné
schůzi vídeňských spolků na oslavu Komenského
jednatel Ústřední jednoty vídeňské, žurnalista V.
Kučera. Ve schůzi projeven s tím hlučný souhlas.
Proto dnes myšlenku tu předkládáme širší veřejnosti
na uváženou a především národnímu časopisectvu
našemu doporučujeme ji ku projednání.
Program
literárního odboru národopisné výstavy česko-
slovanské.
(Dokončení.)
III. Literatura lidová znázorněna bude na vý-
stavě knihovnou literatury, jednající o literatuře lidové,
a sbírek všeho lidového podání; pohádkáři: loutkovými
divadly, illustracemi a p. Mimo to podán bude dia-
gramaticky a mapami přehled všech oborů našeho li-
dového podání. K tomu potřebí bude nově nasbíraného
materialu, nového sborníku českého lidového podání,
který by vyhovoval požadavkům moderním a podal
přehledný a jasně roztříděný obraz o české lidové
literatuře. K tomu cíli bude potřebí nově sbírati, a sice:
a) z lidového podání: 1. Písně (šíře pojedná o
nich odbor hudební). 2. Podání místní o hradech,
pokladech, strašlivých duších, bílé paní a p. 3. Podání
historická o válkách, o hrobech, o osobnostech atd.
4. Podání o neobyčejných bytostech, vodnících, lesních
ženkách, pídimužících, čertech, andělích, ohnivých mužích,
obrech atd. 5. Legendy o Kristu, o apoštolích, o Bohu,
o svatých studánkách, zázracích atd. 6. Povídky kos-
mogonické o původu světa, o úkazech přírodních, oby-
čejných i náhlých atd. 7. Vypravování vysloužilců, děl-
níků atd. ze skutečného života. 8. Bajky zvířecí. 9.
Povídky komické z obyčejného života i kratochvilné
