8. Pí. Františka Linsmayerová, vdova po lesním
hajným Jiřím Linsmayerovi v Pažešnici, žádá o po-
skytnutí jí dříví k její vdovské pensi. — Uděleno
žadatelce ročně 5 metrů dříví deputátního dle usta-
novení řádu pensijního.
9. C. k. okresní hejtmanství nalehá na bezod-
kladné započetí stavby nového hřbitova na pozemcích
čís. kat. 685 a 686. — Výměr vzat k vědomosti a
uzavřeno, aby se ku zřízení hřbitova na pozemcích
čís. kat. 685 a 686 přikročilo. K uhražení výloh
se zřízením tímto spojených má býti užito: kapitálu
pr. 10.000 zl., nabytého za postoupení domu č. p.
11 t. p. ku stavbě nové školní budovy, složených
peněz za stálá místa pohřební s vyhražením povolení
dotyčných vyšších úřadů 3200 zl., od přifařených
rozvrhem k daním přímým na dvě léta rozděleno
4750 zl., tudíž dohromady 17.950 zl. Ohledně pro-
vedení stavby uzavřeno, aby byly plány a rozpočet
doplněny detaily v provedení celé stavby i s vy-
počtěním nákladu na cestu pro příjezd a aby p.
inž. Frant. Pek k brzkému vykonání toho vyzván
byl. Až bude celý akt takto doplněn, budiž offertním
řízením stavba zadána a k řízení tomu všeobecná
konkurence připuštěna. Návrh, aby o věci hlasováno
bylo, jmenovitě zamítnut; konstatováno, že je pří-
tomno 25 údů a uzavřeno většinou 17 hlasů. Členové
výboru pp. Josef Radl, Karel Cenefels a Aug. Vimmer
žádali, aby bylo v protokol vepsáno, že proti povolení
nákladu na hřbitov v místech těch oni hlasovali.
10. Oznámení, že právo k vybírání poplatku z
nápojů obci na 6 let přiřknuté dnem 31. srpna 1893
se skončí. — Uzavřeno, by žádáno bylo o ponechání
poplatku z nápojů obci na dalších 6 let k účelům
školním.
11. Návrh, aby podána byla zemskému výboru
žádosť o doplnění služného ordinariusa ve všeobecné
nemocnici zdejší p. Dra Jana Halíka z 420 na 500 zl.
Návrh přijat a žádosť budiž tedy podána.
Tím schůze skončena.
Poučení o tom, co má každý činiti,
aby se uchránil před cholerou.
(Sepsáno od zem. zdravotní rady v Čechách.)
(Dokončení.)
Onemocněl-li kdo cholerou, učiníme nejlépe,
odevzdáme-li ho co možná brzy nejbližší nemocnici
pro nemocné cholerou v ošetřování, kdež jak o
jeho ošetření, tak i o to, aby se zamezilo přene-
sení nemoce, nejbezpečněji bude postaráno.
Při tom se vystřihejme, aby nemocný takový
dopravován byl do obce jiné.
Má-li nemocný takový zůstati v domácím oše-
třování, nechť obcují s ním pouze ti, kdož ošetřo-
vání jeho výhradně na starosti mají.
Osoby ty nechť nikdy nejedí ani nepijí v jizbě,
kde nemocný leží, a prve nežli jizbu za tím účelem
opustí, nechť sobě pokaždé ruce nejdříve mýdlem a
na to dvouprocentovým roztokem karbolovým dů-
kladně umyjí.
Místo dvouprocentového roztoku karbolového
můžeme k tomu se stejným prospěchem půlprocen-
tového roztoku solveolu (obojetného kresolu) aneb
jednoprocentového lysolu použiti.
Dále mají osoby ty, prve nežli s jinými opět
ve styk vejdou, pokud možná změniti svrchní oděv
a obličej i vlasy nebo vousy pečlivě umyti.
Výměty osob cholerou nemocných buďtež pokud
možno ihned zachyceny do nádoby, v níž se na-
chází roztok kyseliny karbolové, který obdržíme,
rozpustíme-li jeden díl přečistěné kyseliny karbolové
(acidum carbolicum depuratum) v 18 dílech vody a
smíšeninou častěji otáčíme.
Místo jednoho dílu přečistěné kyseliny karbo-
lové můžeme užiti také dvou dílů lysolu. Též
čerstvě hašené vápno, tak zvané čerstvé vápenné
mléko, připravené z 10 dílů vápna a 100 dílů vody,
je s to, výměty neškodnými učiniti. Množství uve-
dených roztoků má obnášet nejméně pátý díl
množství výmětů.
Prádlo s těla a s postele výměty pokalené
budiž ihned vloženo do stejného roztoku kyseliny
karbolové nebo dvouprocentového roztoku solveolo-
vého a budiž v něm ponecháno po 12 hodin, pak
se propláchne horkou vodou a dále se jako oby-
čejně vypere.
K tomu cíli buď v jizbách osob nemocných
chována pohotově nádoba se zmíněným pětiprocen-
tovým roztokem karbolovým; do toho budiž prádlo
s těla a s postele výměty pokalené ihned vloženo
a k úplné desinfekci nejméně po 12 hodin pone-
cháno. Roztoku karbolového budiž doléváno tolik,
aby prádlo v něm zůstalo ponořené. Teprve po
tom čase smí prádlo odevzdáno býti pradleně k
čistění.
Pradleny zvláště jsou v nebezpečí, že se na-
kazí a nemají tudíž prádlo osob cholerou nemocných
nebo cizinců z hostinců nikdy přijímati ku praní,
dokud nebylo důkladně prve desinfikováno, a mají
je vždy dopravovati v nádržkách zvláště k tomu
ustanovených a čistiti je odděleně od všelikého
jiného prádla. Prádlo vyčistěné vráceno buď v
jiných schránkách.
Prádla, oděvu a jiných věcí osob cholerou ne-
mocných nebudiž upotřebeno, dokud nebyly spole-
hlivě desinfikovány, rovněž tak nebudiž dříve do
jiných míst zasýláno.
Prádlem s těla a s postelí, jakož i oděvem
dozorců naloženo budiž stejným způsobem.
Místnosti obydlené, ve kterých nemocní cho-
lerou se zdržovali, buďtež pečlivě čistěny, jich dře-
věné části ku př. podlahy, zeleným mýdlem omyty
a aspoň po šest dní větrány. Znečistěný nábytek,
podlaha a pod. buďtež především hadry, které
smočeny jsou v pětiprocentovém roztoku karbolu,
důkladně otřeny, otěrky buďtež pak spáleny.
Oděv, který nelze vložiti do kyseliny karbolové,
jakož i peřiny a pod. desinfikuje se proudící horkou
parou vodní nebo suchým horkem, ku kterémuž
účelu věci ty odevzdati třeba orgánům úředním.
Takové věci konečně, u kterých ani tento
způsob možný není, buďtež nejméně 6 dní větrány
na místě teplém, suchém a před deštěm chráněném,
prve než se jich počne užívati; věci ceny nepatrné
buďtež spáleny.
Zvláštní pozornosti třeba míti k záchodům,
které před výměty cholerovými co možná přísně
ušetřeny býti mají. Velké nebezpečí povstati může
upotřebováním záchodů, jichž užívá mnoho lidí, to
jsou: veřejné záchody, záchody v hostincích, di-
vadlech, nádražích atd., zvláště nejsou-li v čistotě
držány, mohou býti pramenem nákazy; nelze tedy
dosti varovati, aby se jich kromě nutné potřeby
neužívalo. Rovněž se vystříhejme záchodů v domech,
ve kterých cholera panuje.
Že osoba cholerou nemocná ani nesmí užívati
záchodu společného, leží na bíledni. Osoba ta však
mohla potřebovati záchodu v době průjmu, jenž
onemocnění obyčejně předchází, a ten, kdo přijde
později, může si odtamtud nemoc odnésti.
Proto musí vrchní prkno zeleným mýdlem a roz-
tokem karbolovým důkladně splachováno a podlaha
stejným roztokem omyta býti. Byla-li pokálena zeď,
musí býti omýtka seškrábána a záchod čerstvě
vybílen.
Z pokojů, v nichž nemocní cholerou leží, ne-
smíme ničehož s sebou bráti, poněvadž zárodky
cholery všemi možnými předměty zavlečeny býti
mohou.
Co zde řečeno, platí ovšem o všech věcech,
které pocházejí z domů nebo z míst, kde cholera
panuje.
Nejlépe učiníme, varujeme-li se zasýlati nebo
přijímati věci z míst takových; nelze-li se tomu
však vyhnouti, postarejme se o důkladnou desin-
fekci věcí těch a umyjme sobě, jestliže jsme s
věcmi těmi přišli ve styk, ruce roztokem karbolové
kyseliny; rozumí se samo sebou, že, dokud věci
takové v rukou máme, prsty úst nikterak se dotý-
kati nesmíme.
Jestliže osoba cholerou nemocná zemře, nesmí
mrtvola býti myta, nýbrž zavine se do prostěradla,
namočeného pětiprocentním roztokem kyseliny kar-
bolové a vloží se do rakve; prostěradlo buď, zů-
stane-li mrtvola v domě, stejným roztokem ve vlh-
kosti udržováno, vhodnější jest ovšem, jestliže mr-
tvola co možná rychle z domu se odstraní a do
úmrčí komory se dopraví.
Mrtvola nesmí pod žádnou výminkou býti vy-
stavena, pohřeb buď jednoduchý, bez všeliké oká-
zalosti.
Posléze třeba upozorniti na to, že každý ma-
jitel nebo nájemce bytu jest povinen, aby úřadu
obecnímu ihned oznámil, jakmile mezi spolubydlí-
cími někdo onemocní za příznaků choleře podobných.
Zprávy různé.
Pamatujme vždy a všudy na Ústřední Matici
školskou!
Veškerým obcím českým v zemích koruny
Svatováclavské rozesýlá Ústřední Matice školská
v těchto dnech provolání a sběrací listiny k le-
tošní sbírce Svatováclavské, která byla již po sedm
let výboru matičnému mocnou oporou v nesnad-
ných jeho úkolech a péči o duševní blaho našich
národních menšin. Doufáme, že žádná obec vla-
stenecká matičnému výboru zásylku tuto bez vý-
sledku nevrátí, i že všude se nalezne některý obě-
tivý sběratel, jenž obchůzku jménem představenstva
u sousedů vykoná a že také z obecní pokladny
příslušná částka našemu přednímu podniku národ-
nímu bude věnována a v brzku na patřičné místo
poslána. Ústřední Matici školské v Praze zasýlají se
peníze bezplatně složním lístkem poštovní spoři-
telny, který ke každému dopisu matičnému obci
zaslanému jest přiložen. Ústřední Matice školská
otevře ještě letos pět nových škol a staví nebo
koupila čtvero nových budov pro tyto školy. Jest
jí tedy třeba nové výdatné pomoci.
Duchovenské. Důst. p. P. Josef Randa,
kaplan v Horš. Týně, jmenován byl administratorem
fary v Křakově.
Pochvalné uznání. Dekretem sl. c. k. okr. školní
rady ze dne 6. srpna 1892 č. 1006 bylo p. Frt.
Kovářovi, řediteli zdejší obecné i měšťanské
školy chlapecké na základě inspekční zprávy vyslo-
veno pochvalné uznáni za vzorné vedení ústavu,
horlivou činnosť a velmi prospěšné působení v úřadě
učitelském. — Zároveň pochvalné uznání projevila
c. k. okr. školní rada: sl. sboru učitelskému mě-
šťanské školy dívčí v Domažlicích a obecné školy
v Staňkově, pak pp. říd. uč. Mat. Tichému v
Pocinovicích (rovněž co referentu v okr. šk. radě),
učitelům Jak. Martínkovi a Jos. Srnovi
v Domažlicích, Jiř. Pelnáři a J. Řeřábkovi
v Nové Kdýni, říd. učitelům Janu Englovi v
Kolovči a F. Mrazíkovi v Osvračíně, správcům
škol Jos. Svačinovi v Luženicích, M. Střel-
covi v Dražinově a J. Trnkovi v Čermné též
za horlivé a velmi prospěšné působení.
Zemský výbor konal v úterý dne 6. září 1892
mimořádnou schůzi, ve které byl sestaven rozpočet
na rok 1893. Referenti byli se svými pracemi již
hotovi a předložili pak návrhy týkající se jejich
referátů. Jak se dovídáme, jsou navržené výdaje
celkem stejně velké jako roku minulého a také
zemská přirážka se oproti lonsku nezměnila a na-
vržena bude ve výši 39 proc. ku přímým daním.
Vlastenecký dar. Dne 15. srpna sehráno bylo
v Zahořanech slečnami Tonuškou, Karolkou, Májou
Pittlovou a L. Kulhánkovou divadelní představení:
„Láska k rodičům“, při němž bylo na Ústřední
Matici školskou vybráno 5 zl.
Oslava. Dne 5. t. m. připadly narozeniny Jeho
Jasnosti knížete pána Karla z Trautmans-
dorfů, pána na Horšově Týně, a za tou příčinou
byly v kostele u sv. Anny slavné služby Boží s
„Te Deum“. V předvečer slavnosti bylo velkolepé
osvětlení zámeckých budov.
Sňatek. Dne 6. září 1892 slavil sňatek svůj
p. Jos. Vaňous, účetní zdejšího cukrovaru, se
sl. Emilií Mayerovou z Domažlic ve farním
chrámu Páně sv. Vavřince ve Vavřinci u Uhlířských
Janovic.
Akad. spolek „Chod“ uspořádal ve čtvrtek dne
8. září v místnostech besedních veřejnou schůzi „o
národopisné výstavě“, k níž kromě přednášky při-
pojil i hudební večírek. Schůze ta, jež byla velmi
četně navštívena, byla zahájena přednáškou předsedy
polit. spolku p. Josefa Klímy, který ochotně se pod-
volil na žádosť bodrých akademiků přednášeti. Řeč
jeho, již pro nedostatek místa přineseme příště, velmi
případně zahájila v našem městě rozhovory o věci
té a byla provázena stálým souhlasem obecenstva.
Zejména jeho pozev, aby vlastenecké paní a dívky
v čelo odboru pro národopisnou výstavu se posta-
vily, setkával se s živým souhlasem. Po řeči páně
Klímově následovala některá hudební čísla, jež byla
provedena našimi akademiky s obvyklou přesností
a pochopením. K zdatnému provedení přispěli pře-
devším pp. Duffek, Pek, Procházka. Palmu večera
však dobyl pianista p. JUC. Doubek z Nalžov, který
s nevšední dovedností některá koncertní čísla na
piano přednesl. Akademikům našim k schůzi této
gratulujem, že tak dobře uměli spojiti utile cum
dulci (užitečné s příjemným). Na ostatek prázdnin
letošních máme k nim prosbu, aby ještě jednu nebo
dvě schůze o národopisné výstavě na našem venkově
(nejlépe v Postřekově) svolali, a tak i ruch ve věci
té na náš venkov přenesli.
Pořádek slavnostního průvodu k nové budově
chlapeckých škol v Domažlicích za příčinou její
vysvěcení dne 18. září 1892 jest následující: 1. Škola
Strážská, Pažešnická a 3třídní obecná. 2. Obecná a
měšťanská škola dívčí. 3. Obecná a měšťanská škola
pro chlapce. (Školní mládež jde vesměs čtyrstupem.)
4. Sbor dobrovolných hasičů s hudbou. 5. Vzdělá-
vací spolek dělnický. 6. Živnostenská společenstva
s praporci dle jich obvyklého pořádku. 7. Řemesl-
nicko-Živnostenská jednota. 8. Spolek vojenských
vysloužilců. 9. Spolek hospodářsko-průmyslový, sa-
dařský a včelařský. 10. Divadelní spolek „Ha-
vlíček“. 11. Měšťanská beseda. 12. Jednota „Sokol“
a spolek bicyklistů. 13. Politický spolek. 14. C. k.
priv. sbor městských střelců s hudbou. 15. C. k.
gymnasium. 16. Akademický spolek „Chod“. 17.
Spolek musejní. 18. Dámský spolek „Božena Něm-
cová“. 19. Dámský spolek „Červeného kříže“. 20.
Velebné duchovenstvo. 21. Předseda c. k. okresní
školní rady, biskupský vikář, okresní starosta a
předseda místní školní rady. 22. Členové okresní
školní rady, okresního a obecního zastupitelstva a
místní školní rady. 23. C. k. úředníci, c. k. professoři,
úředníci úřadů samosprávných a jiných ústavů ve-
řejných. 24. Zvaní zástupcové spolků, jimž v prů-
vodu místo vykázáno nebylo. 25. Ostatní obecenstvo.
Průvod se bude bráti od děkanského kostela ná-
městím kolem sadu Příhodova ke školní budově.
Školní mládež postaví se čelem proti budově školní
v 1. řadě. Uniformovaní spolkové rozestaví se v
pořadí, jak přišli za školní mládeží, hasiči ale
uzavrou obratem v levo prostranství při východním
rohu budovy, což na protějším rohu opět Sokolové
a bicyklisté učiní. Ostatní spolkové seřadí se v levo
od spolků uniformovaných čelem proti budově školní
a za spolky tak rozestavené postaví se pak obe-
censtvo. Členové c. k. okresní a místní školní rady,
obecního a okresního zastupitelstva, c. k. země-
panské a samosprávné úřednictvo a zvaní hosté
zaujmou místo na tribuně v pravo (západní křídlo),
předsedové a předsedkyně, pak starší spolků ostatních
zaujmou místo na tribuně v levo (východní křídlo).
Při svěcení a vykropení školy následují veškeří
předsedové c. k. úřadů a jiných korporací velebné
duchovenstvo, při čemž školní mládež chlapecké
školy tvoří na chodbách špalír. Po vykropení ode-
béře se každý na vykázanou mu tribunu k vyslyšení
slavnostní řeči, kterouž prosloví ředitel obecné a
měštanské školy chlapecké. Po ukončení řeči a
trojnásobném provolání „Sláva“ císaři a králi, což
kapely hlučnou fanfarou provázejí, bude hrána a
mládeží zpívána za střelby z hmoždířů císařská hymna
a po její ukončení odebéře se průvod v předešlém
pořádku klášterní ulicí po náměstí do kostela děkan-
ského, kde se slavnosť ambrožským chvalozpěvem
ukončí.
Uprázdněné místo okres. zvěrolékaře se sídlem
v Nové Kdýni. Služné 300 zl. z okresní a 100 zl.
z obecní pokladny. Žádosti do 20. září okresnímu
výboru v Nové Kdýni.
