nečiněno proti ní námitek. 3) Zpráva dozorčí rady
o přehlídce účtů za r. 1891 schválena a úředníkům
dáno vyproštění z účtů. 4) Při zprávě dozorčí rady
o prozkoumání návrhu výboru, jak se má naložiti
s čistým výtěžkem, přijat většinou návrh výboru,
aby z čistého výtěžku věnovalo se 200 zl. k dobro-
činným účelům, zbývající pak obnos 573 zl. 12 kr.
by připsán byl k reservnímu fondu. 5) Provedena
volba doplňovací čtyř pp. členů výboru, kteří opět
voleni býti mohli. K žádosti přítomných členů před-
sevzata volba lístky. Na to zvoleni do výboru pp.
Petr Hana 56 hlasy, Frant. Kitzberger 55, Jan Mi-
lota 54, Karel Mach 53. 6) K volným návrhům
vzhledem k §. 9. čl. 3. nikdo se nepřihlásil. Ko-
nečně předsevzata volba předsedy a místopředsedy
a zvoleni ku návrhu p. Karla Trnky jednohlasně p.
Tomáš Duffek předsedou, p. Jan Randa místopřed-
sedou. Tím schůze skončena.
Hospodářsko-průmyslový spolek v Domažlicích
odbývati bude v neděli dne 10. července 1892 o
půl 3. hodině odpolední svou výborovou schůzi v
hostinci p. Ant. Holuba.
Výlet žáků obecné a měšťanské školy chlapecké
v Domažlicích konati se bude za příznivého počasí
ve středu dne 6. července t. r. na vrch „Dmout.“
Odchod v 1 hod. odpoledne z letní tělocvičny La-
skavé příspěvky na občerstvení chudé mládeže školní
přijímá školník p. Rádl.
Otevření stanice Klaj pro dopravu zboží v ná-
kladech vozových. Dosud pro dopravu osob, zava-
zadel a rychlozboží zařízená stanice Klaj na trati
Krakov-Lvovzbyla dnem 1. července otevřena též
pro dopravu zboží v nákladech vozových.
Konkurs. Krajský soud v Plzni uvalil konkurs
na jmění Antonína Girga, kupce v Hostouni. Komi-
sařem ustanoven okresní soudce v Hostouni, zatím-
ním správcem podstaty pan dr. Ptáčník, notář tamže.
Žadost kondukterů. Průvodčí vlaků státních drah
podali 22. m. m. poslanecké sněmovně novou petici,
ve které poukazují na velkou zodpovědnost ve službě
a velmi neutěšené své hmotné poměry a žádají za
zlepšení svého postavení.
Divadelní představení pořádaná společností p.
V. Svobody, o niž v posledním čísle krátce jsme
se zmínili, těší se již poněkud hojnější návštěvě
než v prvních dnech; hlavně jsou to operety, jež
obecenstvo naše u větší míře do divadla vábí. Tak
dávána v sobotu dne 25. června komická opereta
„Veselí plavci“ s dobrým zdarem; zvláště
líbil se p. Juppa (Piffard), pěkně zazpíváno duetto
Maxovo s Emmou (p. Novotný a pí Lapilová) a
vložka (sl. Kleinová). Po operetě následovala fraška
francouzského původu „Uhlíři před soudem“,
podsekretáře, uhlíře a uhlířku dobře a rozmarně
podali pp. Lapil a Lacina a pí Lacinová. — V neděli
dávána za slabé návštěvy romantická hra „Preci-
osa“; provedení dobrou souhrou svědčilo o pečlivé
režii. — V pondělí sešlo se málo obecenstva, takže
se nehrálo. — V úterý viděli jsme komickou ope-
retu „Zvonky Cornevillské“, v níž hráno
i zpíváno k úplné spokojenosti obecenstva. Páni
Novotný a Lacina, paní Lacinová a sl. Kleinová o
čásť pěveckou, pan Juppa mistrnou hrou o živel
dramatický zvláště se zasloužili. — Ve středu pro-
vedena původní tragoedie Jeřábkova „Syn člo-
věka“. Hráno naskrze s dobrým porozuměním a
vřele, takže netřeba ani jednotlivcův uváděti —
návštěva však byla slabá; žel, že obecenstvo pro
původní naši dramatickou produkci tak slabé jeví
účastenství. — Za to ve čtvrtek přilákala Suppeova
„Fatinica“ hojnost zvědavých, takže divadlo
bylo naplněno. Provedení bylo dosti zdařilé, opět
zásluhou pánů a dam svrchu jmenovaných; jen by
bylo žádoucno, aby průvod hudby, solisty i sbory
spíše rušicí než podporující, byl praecisnější. —
Máme-li společnosť p. Svobodovou obecně posouditi,
můžeme prostě opakovati slova, jimiž loučí se s ní
Klatovské „Pošumavské Listy“ ze dne 24. m. m.;
„Veškeří členové společnosti snaží se všemožně
prováděné hry přivésti na výši dokonalosti,“ k čemuž
dodáváme, že i výprava poměrům venkovské spo-
lečnosti jest přiměřena, toilety dam i pánů vkusné
a slušné. Bylo by jen si přáti, aby obecenstvo naše sna-
živou tuto společnost hojnější návštěvou podporovalo.
Staveni Tišlerovic na hoř. předm. koupil ob-
chodník zdejší p. Leop. Klein za 4400 zl. Tím opra-
vujeme zprávu minulou.
Trojčata porodila minulou sobotu žena chudého
nádenníka Mat. Duffka na Pelechnách, a sice dvě
holky a jednoho hocha. Matka i novorozeňata těší
se úplnému zdraví.
Nový škůdce obilní objevil se ve značném
množství v západní Haliči zvláště v okresu chřanov-
ském a hrubešovském. Dle professora Veřejského
je to druh malých koníků Jasuss čili Thamnus exno-
tatus z rodu Cicadarií či Homopter. Poprvé byl
popsán Fallenem ve Švédsku. Ožírá zvláště ječmen,
oves a žito v písčitých půdách. Prostředků na jeho
vyhubení v Haliči neznají.
Antimonin nazývá se nový prostředek vyna-
lezený v Bavorsku professory drem. Millerem a
drem. Harzem, kterýmž šíření se veškerému lesu
tak zhoubné a časem i lesní hospodářství vážně
ohrožující mnišky učiněna býti má přítrž. Jest
to tekutina, jíž stromy mniškou stížené se postřikují
a sice mlází tak zvanými syfony, les prostřední
výše stříkačkami vanovými a vysoký les velkými
stříkačkami. Pokusy s antimoninem děly se v nym-
fenburgské zámecké zahradě za přítomnosti prince-
vladaře bavorského; též v revíru perlašském u
Mnichova zdařily se pokusy nade vše očekávání. Pro-
středek nad jiné rychle usmrcuje škodlivé housenky.
Česká západní dráha. Protože koncem června
nastoupilo právo státu na výkup západní dráhy,
konalo ministerstvo obchodu v této záležitosti v po-
slední době studia. Rozhodnutí se však ještě nestalo.
Nový pivovar pravovárečného měšťanstva v Kla-
tovech ve veliké budově býv. jezovitského semináře
stane se v krátké době skutkem, neboť práce sta-
vitelské již před týdnem byly zahájeny stavitelem
p. Jos. Mayerem. K zařízení pivovarských místností
upotřebeny budou všecky části budovy, v níž až
dosud nalézala se vojenská nemocnice a tělocvična
Sokolská, jakož i příční ladem ležící veliká budova,
přilehlá ku koželužské továrně p. Singrově, v jejímž
přízemí bylo vojenské skladiště a bednářská dílna.
Snížení poplatku za poštovní poukázky. Dle
výnosu ministerstva obchodu ze dne 13. června
snížila se dnem 1. července t. r. počínajíc sazba
za poštovní poukázky při dopravě vnitřní a ve
styku s Uhry tím spůsobem, že poštovní poukázky
až včetně do obnosu 10 zl. podlehati budou po-
platku 5 kr.
Neopatrnosť se střelnou zbraní. Minulé dny
laškoval čeledín Frt. Göbl v Medné u Hostouně se
služkou svého hospodáře, při čemž chtěje ji zastrašiti,
sejmul se zdi starou pušku a tak neopatrně s ní
zacházel, že rána vyšla a celý náboj 33 broků
vrazil jí do spodní zadní části těla. Nebohé mladé
děvče odvezeno bylo ihned do všeob. nemocnice
zdejší, kdež jí broky z masa vyřezány byly, zranění
její bylo však tak těžké, že ochrnula na celém těle
a v pondělí zemřela. Pohřbena byla ve středu na
hřbitově u sv. Jana. Proti neopatrnému čeledínovi
zavedeno trestní vyšetřování.
Druhý květ hrušně rozvil se tento týden v za-
hrádce přednosty zdejší stanice státní dráhy pana
Tom. Miloty, takže na témže stromě nachází se již
ovoce a zároveň i čerstvý květ.
Nový zákon proti výprodejům zboží. Ministerstvo
obchodu zaslalo obchodním korporacím osnovu chy-
staného zákona o výprodejích s vyzváním, by se
o ní vyslovily, dle „Fr.“ jest to zákon o 8, § a
§ 1. stanoví se, že výprodej může se díti jen se
svolením živnostenského úřadu a toto povolení
může se uděliti pouze na 3 měsíce, jen v případech
mimořádných na 6 měsíců, když majitel obchodu
zemřel a obchod trval nejméně tři roky. V městech
přes 50.000 obyvatelů platil by se poplatek od 5
do 50 zl., v ostatních místech od 2 do 30 zl. Pře-
stupky zákona toho trestati se mají pokutou od 5
do 400 zl. Vídeňské obchodní korporace projevily
už souhlas s novým zákonem.
Letošní žně v Rusku nebudou tak příznivé,
jak slibovaly. Kobylky, polní mšice a jiný hmyz
je ohrožují a ze všech končin říše ruské docházejí
stesky na spousty, jaké byly zhoubným hmyzem
na úrodě učiněny. Hospodáři jsou ve velkých
obavách a veřejný tisk vyzývá vládu k rázným
opatřením.
Nový spůsob připravování chleba zkouší se právě
v Paříži a v Londýně po způsobu asijském. Jedná
se totiž o chleb z čočky, který připravuje se tím způ-
sobem, že se čočka opatrně vyčistí, semele a mouka
s přidáním sladkého oleje mandlového se peče. Oleje
tohoto se od nepaměti v Asii při pečení chleba užívá
i je prý chleb chutný a lahodný. Čočka je známa
jako znamenitá, sytá krmě, i je věru s podivením,
že málo se jí v domácnosti užívá. Na výsledek zkou-
šek těch s novým chlebem jsme zvědaví.
Stěhování myší. V jihozápadním Rusku pozoruje
se nyní nápadný zjev: skorem úplné mizení myší
nejen z polí, ale i z obydlených míst. „Kijevskoje
Slovo“ na př. oznamuje, že na podzim minulého roku
v onom kraji bylo tak ohromné množství myší, že
se lidé proti této hrozné pohromě nemohli ani ubrá-
nit a utrpěli velké škody. Již se obávali rolníci no-
vých velkých škod na osení, na polích a na obilí
v sýpkách, když pojednou byli překvapeni zpozoro-
vavše, že počátkem jara nebylo takořka jediné myši
spatřiti; o zhoubné jich přítomnosti svědčí toliko
četné díry na polích a v zahradách. Jakož myši mi-
nulého roku na podzim v ohromných davech náhle
se objevily, tak náhle počátkem jara zmizely. Oby-
vatelstvo nedovede si tento podivný úkaz vysvětlit.
Známky rozmanitých národů. V nové objevené
zemi vystaví Španěl nejprve kostel, Francouz divadlo,
Angličan závodní dráhu, Vlach najde si nejlepší vý-
sluní, Němec zřídí si hospodu, Rus plotem obežene
svá role, Polák založí noviny, Čech především povadí
se s nejbližším pokrevencem, Israelita otevře krám
a všickni prve jmenovaní postarají se, aby poslední
co nejdříve zbohatl.
Největším volem na světě honosí se město
Mühldorf. Tamní sládek Laibf koupil si v Tyrolích
pětileteho, dobře urostlého vola za 1000 zl. Tento
vůl je ohromný a velký jako slon, váží 321/2 centu,
je 2 metry 8 centimetrů vysoký, dlouhý od hlavy
až ke kořenu ohonu 3 metry 90 centimetrů, hřbet
má 1 metr široký a objem má 3 metry 20 centi-
metrů. Bývalý majitel toho řádného volka vyhlásil,
že dá 1000 zlatých každému, kdo přivede kus po-
dobné tíže a velikosti. Ale nepřihlásil se nikdo.
Maďarská svoboda — v dělání dluhů. Jak z
denních listů známo, byla v uherské sněmovně
navržena pro poslance svoboda v dělání dluhů.
Peštský „Hirlap“ přináší k tomu tuto časovou
úvahu: „Že 414 uherských poslanců pracuje jen
čtyřicet, do schůzí chodí polovička poslancův, ostatní
sedí doma a přijdou do Pešti jen někdy hlasovat.
Ve sněmovně nemá většina poslanců co dělat, v
zasedání jen se nudí. Poslanec se ráno nasnídá,
přečte si noviny, o 11. hod. přijde do sněmovny,
sedne si v kuloáru, kouří, hovoří, jí a pije v restau-
raci, slyší li zvonit, jde hlasovat a zůstane v zase-
dací síni, mluví-li některý lepší řečník nebo dojde-li
k bouřlivějšímu výstupu. Předlohy poslanci ani
nečtou, schůzí výborových súčastní se zřídka, u
jídla posedí si do čtyř hodin, doma si odpočinou
do šesti, pak si odbudou návštěvy nebo si zahrají
v karty, večer prosedí v divadle, mladší a veselejší
probdí noc v jinakých zábavních místech. Tak o
poslancích uherských platí slova: důstojné a svo-
bodné lenošství. A jak jsou při tom velice sebevě-
domými. Dopřáli bychom jim té sebelibosti, kdyby
byli nenavrhli, že jejich diety nesmějí býti soudně
zabaveny. Cože? Není dost na imunitě politické a
trestní, chtějí ještě svobodu v dělání dluhů neb
aspoň privilej na neplacení dluhů? Toť neslýcháno!
Do parlamentu přece nepatří ten, kdo se topí v
dluzích, parlament musí býti čistý, politická a mravní
neodvislosť poslanců musí býti zajištěna v každém
směru, aby nikomu nebylo třeba podplácení.“
Věneček abiturientů zdejších ve prospěch Ústř.
Matice Škol. odbýván bude dnes v sále „u Černého
koně“. Když ponoříme se tak do té šeré minulosti
s pochodní vlasteneckého zápalu před očima a pře-
hlédneme-li řadu různých zábav, které kdy pořádány
byly v městě našem k účeli vznešenému a šlechetnému,
přisvědčiti musíme, že na malé výjimky téměř nikdy
nescházelo přispění našeho obětavého obecenstva a
účel nikdy se neminul se zdárným výsledkem. Tím
zajisté rozhlašovalo o sobě jen dobrou pověsť do
vlastí českých, že i zde v tom zapomenutém koutě
českých lesů šumavských ví, co jest národ a vlasť,
co jest to cítiti pro vlasť. Nuže dokažme tedy i dnes,
že nemáme v úmyslu tuto dobrou pověsť stíniti a
umenšovati, nýbrž že pevnou vůli máme, ba že
toužebně si přejeme i nadále skýtati ruky pomocné
vlasteneckému dobru, jakým v první řadě jest naše
Matice, která stále újmy trpí nesčetnými pohromami
zasaženými do citlivého srdce naší vlasti. Potom s
hrdým vědomím budeme moci říci: „My stáli tu na
stráži, ó vlasti, aby nepřítel, který tak blízko jest,
nepoškodil Tvoje krásné luhy české a do srdcí
našich dětí drzou rukou nelil lávu cizích zvuků,
která tlumí vědomí i cit“.
Silná vichřice provázená lijákem, krupobitím a
bouří řádila ve středu po 7. hod. večer nad Do-
mažlicemi a okolím, a nadělala dosti značných škod
v zahradách a na polích, kdež místem vše silným
lijákem a větrem spřeráženo a stlučeno jest. Ve
městě našem ve školní ulici vzala dvěma hospodá-
řům kusy střech ze stavení, jinde rozbíjela okna,
urážela suky ze stromů a v zahradách p. Ant. Ma-
sopusta ve Spál. ulici a p. Řeh. Holýho na bezděk.
předměstí vyvrátila ze země mohutné staré hruškové
stromy, jež rozdrtila na několik kusů. Podobně vy-
vráceno a zpřeráženo bylo několik stromů na silnici
ku Smolovu a k Havlovicům. Tašky a kusy šindelů
lítaly se střech, takže nebezpečno bylo přejíti přes
ulici. U Týnských hájů padaly značně kroupy, jež
nemálo poškodily brambořiště a osení, jakož i na
mnoha místech přívalem vody prsť s polí odplavena.
V okolí ronšperském a hostouňském udeřil něko-
likráte blesk. Ve vsi Meden zapáleno bleskem stavení,
jež shořelo.
(Zasláno.)
Výkaz darů
složených u purkmistrovského úřadu král.
města Domažlic pro vdovy a sirotky ne-
šťastných horníků příbramských.
Pp.: Petr Hana, purkmistr 10 zl., JUDr. Ben.
Gibian, advokát 5 zl., Kar. Trnka, obchodník 5 zl.,
veled. P. Dr. Jan Dobrý, děkan 3 zl., Tom. Duffek,
obchodník 2 zl., MUDr. Aug. Regal 2 zl., B. Bláha,
c. k. hejtman 1 zl., Max. Duffek, soukromník 1 zl.,
Frt. März, krejčí 1 zl., Jos. Ludvík, starší, majitel
mlýna 1 zl., Jos. Ludvík, mladší, majitel mlýna 1 zl.,
Ant. Peroutka, obchodník 1 zl. Sl. Kat. Burešová 1 zl.
Úhrnem 34 zl. Další příspěvky se přijímají.
Týdenní trh v Domažlicích dne 30. června 1892.
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory . „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
Pole
3 kusy (oseté) i s loukou jsou na prodej ve „Vlčím
hrdle“. Bližší zdělí majitelka Marie Kostlivá na
Týnském předměstí.
Přivezeno bylo
40
41
7
61
—
—
—
—
—
—
—
—
3
1
Prodáno za cenu dle
II. tř.  III. tř.
I. tř. 
zl. [kr. zl. kr. zl.
10
7
6
15
4
3
7
6
4
3
27
30
75
25
—
—
—
40
—
—
—
—
—
—
1
25
88
—
Z
15
65
—
6
4
3
2
1
kr.
56
10
20
—
