vyžaduje chování erárního býka ve dvoře špitálním.
Po přečtění zprávy, z níž bylo vidno, že chování
—
býka zdejšího hospodářského spolku nákladem obce
naší ročně 150 zl. škody přináší, což činí za 3 roky
450 zl., kdežto po uplynuti této doby při prodeji
býka toho, počítá-li se i nabyté vlastnictví téhož,
mnohem méně se dostane a obci takto zřejmá škoda
vzejde, navrhl p Josef Hruška, aby býk řečenému
spolku byl vydán a v režii obecní dále držán nebyl.
Návrh ten zavdal podnět k debatě, po jejíž ukon-
čení návrh p. Jos. Hrušky byl většinou zamítnut a
zpráva vzata k vědomosti. Uzavřeno dále, aby pa-
stýři obecnímu dána byla důtka za to, že ohledně
býka erárního (t. j. zdejšího spolku hospodářského)
nedržel se přesně dle instrukce.
8. Předloha výkazu o vybrané dani ze psů do
konce roku 1891 a žádosť účetnictva o udělení re-
munerace za toto vybírání a účtování. — Výkaz vzat
na vědomí a žádost o remuneraci se zamítá.
9. Předloha účtu o fondu pensijním za rok
1891. — Účet budiž dán revisorům k prozkoumání
a podání zprávy.
10. Předloha výkazu o stavu rozličných fondů,
při obecní správě se nalézajících koncem roku 1891.
— Béře se k vědomosti.
11. Pí. Anna Mlezivová, vdova po školníkovi v
gymnasium, žádá o odbytné. — Návrh p. Josefa
Hrušky, aby žadatelce pro dvě malé nezaopatřené
dítky ročně příspěvek 100 zl. dán byl, zamítnut a
přijat návrh městské rady na udělení odbytného v
obnosu 75 zl.
12. Úřední sluha Josef Krištof žádá o zvýšení
mu služného. — Odmítnuto.
13. Noční hlídači žádají o zvýšení jejich mzdy.
— Radní p. Tomáš Duffek přimlouvá se za návrh
městské rady, aby roční mzda hlídačů o 25 zl. jed-
nomu každému byla zvýšena. Pan Jan Adamovič
odporučuje opět stanovení denního platu 35 kr. Při
hlasování zamítá se každé zvýšení mzdy, čímž po-
daná žádosť jest vyřízena.
14. Návrh na odepsání poplatku za veřejná
místa, od zdejších hrnčířů užívaná. — Návrh přijat.
15. Obsazení místa městského kancelisty. —
Než k volbě se přistoupilo, odstoupili ze síně po-
radní dle §. 46. ob. řádu následující pánové: Josef
Rádl, Aug. Fastr a Ant. Peroutka, jelikož první měl
mezi žadateli bratra, druhý syna a třetí švakra. Při
předsevzaté volbě odevzdáno 31 lístků, z nichž obdr-
želi hlasů: pp. Jan Fastr 6, Ant. Rádl 9, Alex Halík
14, Rádl 1 a jeden lístek byl prázdný. Poněvadž
neměl nikdo potřebné většiny, podniknuta byla
volba nová, při kteréž odevzdáno opět 31 lístků s
následujícím výsledkem: p. Alex Halík obdržel 16
a p. Ant. Rádl 15 hlasů. Byl tudíž zvolen za měst-
ského kancelistu p. Alex Halík.
Tím schůze skončena.
Zprávy různé.
Seznam odměněných vystavovatelů na zemské
jub. výstavě v Praze z Domažlic a okolí. V skupině
Hospodářství. Za koně: p. Martínek Jiří z
Osvračína 10 dukátů min. orby a stříb. med. státní,
p. Svoboda Karel z Hostouně 7 dukátů min. orby
a stříb. med. státní. Za skot plemenný: p. Dr. Ant.
Steidl na Baldově zlatou med. zem. rady, p. Karel
Svoboda z Hostouně stř. med. zem. rady a 20 du-
kátů, p. Jiroušek Josef z Nové Vsi 10 dukátů. Za
pomůcky učebné: p. Jan Kramar, c. k. zvérolékař
u zdejší posádky drag., stříb. med. výstavní. — V
skupině Zahradnictví: p. Thomayer Jos. v Tr-
hanově čestné uznání. — V skupině Lesnictví:
J O. Bedřich hrabě Stadion v Koutě čestný diplom
výstavní — V skupině Mlynářství: p. Kohout
Aug. v N. Kdýni čestný dip. výst. — V skupině
školství: p. Srna Ant., řiditel dívč. škol, diplom
s právem ražení zlaté medaile, p. Roth Adolf, uč.,
diplom uznání, slč. Mayerová Julie v Berouně (z
Domažlic) diplom uznání. — V skupině Výrobky
textilní: (p. Jak. Kralovec, továrník, člen poroty):
p. Aug. Kohout a bratři Tšídové z N. Kdyně diplom
s právem ražení zlaté medaile, p. Václ. Franz stříb.
med. obch. kom. plzeňské, p. Jos Kapic z Postře-
kova tutéž cenu, pp. Masopust Ant., Regal Ant.,
Regal Jan, Regal Václav, Zima Jos., puncocháři,
stříb. med. výst., pí. Girgová Markéta z Hostouně
bronz. med. státní, p. Karel Strec, rodák zdejší
v Moskvě, bronz. med. obch. kom. plzeň. V skupině
Krejčířství, obuvnictví a punčochářství:
p. Kostlivý J. a společenstvo punčochářů zdejších
bronz. med. obch. kom. plzeň., obuvnické společen-
stvo zdejší stříb. med. ob. kom. plz., p. Červený
Ant. bronz. med. státní, p. Krčma Jakub bronz.
med. obch. kom. plz., p. Krištof Jan a p. Zelenka
Jan diplom uznání. — V skupině Klempířské:
p. Holý Ant. bronz. med. obch. kom. plz. — V sku-
pině Inženýrství a stavitelství: město Do-
mažlice diplom uznání. — V skupině truhlářství:
p. Kalous Jos. bronz. med. obch. kom. plz. — V
skup. Patentů a vynálezů p. Leop. Hackl z
Horšova Týna bronz. med. výst.
Úmrti. V neděli dne 31. ledna o půl 1 hod.
v noci zemřel v Přívozci tamní býv. majitel mlýna
p. Josef Pavlík v stáří 80 roků sešlostí věkem.
Pohřben byl v úterý dne 2. února o 10. hod. dop.
na hřbitově v Blížejově.
— Tento týden zemřela v Zajčaru v Srbsku
po krátké nemoci u věku 62 roků pí. Terezie
Tocháčková, býv. majitelka parního mlýna v
Havlovicích a matka nedávno též v Zajčaru zemřelé
lékárníkové pí. Boženy Vavříčkové.
Oprava a dodatek. V předešlém 5. čísle „Pos.
od Čerch“ ve zprávě o úmrtí vys. důst. p. arcikněze
Jos. Formánka na šesté řádce shora jest chyba tisku
a má tam státi, že zemřel „v 80. roce věku svého
požehnaného a v 54. roce svého kněžství.“ Při této
příležitosti ještě podotýkáme, že dotčený pan arci-
kněz blahodárně působil a věrně na Týnci setrval
skoro po celý věk svého knězství. Hned po vysvě-
cení přišel za kaplana na Týnec k vdp. faráři
Frant. Vackovi, čili k slovutnému básníku a spiso-
vateli „Kamenickému.“ Po krátkém čase byl Formánek
ustanoven za administratora na faru do Běšin, kde
se také stal farářem. Když napotom Vacek-Kame-
nický, myslíme v roce 1842, povolán byl od chvalně
známého vlastence a šlechetného lidumila hraběte
Hanuše Kolovrata za děkana do Blovic, tuť na jeho
místo na faru Týneckou dosazen byl hrabětem Jo-
sefem Kolovratem Běšinský p. farář Formánek a
farní tuto osadu na Týnci blahodárně pak spravoval
až do své smrti, bez několika měsíců celé půlstoletí,
což zajisté jest zcela zvláštní a jen velmi řídký pří-
pad. Mimo to vedl a svědomitě spravoval bisk. vi-
kariátní úřad na Klatovsku po 37 let od r. 1852 až
do r. 1889, při čemž byl zároveň okresním škol-
dozorcem až do vydání nových školských zákonů,
bisk. komisařem ale pro c. k. gymnasium v Kla-
tovech zůstal až do své smrti. Pro své dobré vlast-
nosti a ctnosti požíval také všeobecné lásky a úcty,
což se ukázalo i při jeho pohřbu na Týnci, jehož
se přes velikou nehodu súčastnilo mnoho lidu, zvláště
ale 13 kněží, pak c. k. okresní hejtman z Klatov,
p. řiditel c. k. gymnasia klatovského, p. c. k. berní,
několik doktorů a lékařů, deputace mnohých spolků
z Klatov a hlavně páni učitelové v počtu 18, kteří
krásně a velmi dojemně zpívali. Slavný průvod vedl
a tklivou pohřební řeč držel veledůst. p. konsistorní
rada p Petr Götz, farář a osob. děkan ve Strážově,
rodák z Trhanova, jenž jest od r. 1889 jako bisk.
vikář klatovský Formánkovým nástupcem.
Losování mladíků povinných k odvodu na rok
1892 odbýváno bude v Domažlicích dne 11. února
v místnostech kasárny hřebčinské
Odvod k vojsku v Domažlicích. Dne 21. dubna
předvedeni budou mladíci k odvodu povinní I., II.
a III. třídy z města Domažlic. — Dne 22. dubna
z Chodova, Klenče, Havlovic, Oujezda, Petrovic,
Dražinova, Luženic, Postřekova. — 23. dubna ze
Stráže, Nevolic, Mrdákova, Tlumačova, Kličova, Pa-
šešnice, Bořic, Chrastavic, Sedlic, Spáňova, Milaveč.
— 25. dubna ze Zdanova, Prenetu, Volmavy, Ne-
manic, Haselbachu. — Odvod k vojsku v Nové
Kdýni. Dne 27. dubna předvedeni budou mladíci
I., II. a III. třídy, a sice z Brnířova, Hluboké,
Smržovic, Loučimi, Lhoty, Mezholze, Lipkova, Miletic,
Nové Vsi, Řichovic, Sichova, Slavíkova. — 28. dubna
ze Kdýně, Kolovče, Všerub, Prapořišť, Hájku, Stu-
dánek, Hiršavy, Maxberku, Mysliva, Brůdku, Sou-
stavy, Počinovic. — 29. dubna ze Srbic, Stanětic,
Němčic, Oprechtic, Dobřikova, Radonic, Hradiště,
Rudoltic, Jilova, Černíkova, Dlážďova. — 30. dubna
z Kouta, Ouňovic, Úboče, Úsilova, Kanic, Starce,
Těšovic, Běhařova, Zahořan, Šepadel, Špule.
Ve schůzi zemského výboru dne 28. ledna vy-
sloven byl souhlas c. k zemské školní radě, aby
na měšťanské dívčí škole v Domažlicích bylo zřízeno
místo zvláštního učitele náboženství.
Koupě velkostatku. Pan Bedřich Tichý, jenž
před nedávnem prodal Rejkovice p E. Kokešovi,
koupil velkostatek Kunkovice u Klatov za 68.000
zl. od p. Const. Nykolaie.
V záležitosti sestátnění pošty v městě našem
došel na podanou petici od c. k. ředitelstva pošt a
telegrafu v Praze zdejšímu obchodnímu gremium přípis,
jímž se dává věděti vynesení c. k. ministerstva obchodu
ze dne 21. ledna t. r., že z ohledů finančních nelze
rokem letošním zdejší poštu do správy státní převzíti
a sestátniti. Naproti tomu zděluje se týmž přípisem,
že c. k. ředitelství pošt v Praze zmocněno bylo k
tomuto účeli do státního rozpočtu pro rok 1893
potřebný náklad pojmouti. Dle toho můžeme očekávati
sestátnění zdejší pošty příštím rokem.
Okresní pokladna nemocenská v Domažlicích
odbývati bude druhou řádnou schůzi pokladničního
představenstva dne 7. února 1892 o 2. hod. odpol.
Ples řemeslnicko-živnostenské jednoty, pořádaný
dne 31. m. m. v hostinci „u Šumavy“, vydařil se
znamenitě. Plesy této jednoty těší se v kruzích živ-
nostnických velké oblibě. Zábavy súčastnilo se jádro
našeho bodrého živnostnictva a též hosté v četném
počtu. Společnosť při ladných zvucích hudby setrvala
ve veselé náladě do pozdních hodin. Na přání
účastníků zamýšlí jednota pořádati společně s diva-
delním spolkem Havlíčkem na konci letošního roz-
tančeného masopustu ještě jednu zábavu.
Ples, který pořádán byl pp lesníky panství
Domažlického dne 1. února na Kubici v hostinci
„U tří Martinů“, vydařil se nade vše očekávání.
Vedle domácích dostavilo se ze všech okolních če-
ských i německých vesnic tolik hostů, že uznáno za
vhodné tančiti ve dvou oddílech. Tímto nejlepším
plesem končí „Starý Martin“ svou hostinskou ka-
rieru, an v krátkém čase živnost svoji synu předá.
Jak se dovídáme, zařídí prý „mladý Martin“ hosti-
nec na Kubici se vším možným pohodlím pro tou-
risty. Byl by již nejvyšší čas!
Dráhy pošumavské. Minulou středu konala se
v ministerstvu obchodu porada s družstvem, uchá-
zejícím se o koncessi pro obě pošumavské dráhy
z Vodňan do Prachatic a ze Strakonic do Vimberka.
Ve schůzi této, ve kteréž vláda ministerskými rady
Vrbou a Kapfem, pak ministerským tajemníkem
Forstrem zastoupena byla, ukončeno vyjednávání
o koncessi, takže nyní zbývá jen podati žádost za
udělení koncesse. Koncessování obou dráh stane
se na základě zákonů říšskou radou schválených.
Základní kapitál 32 5 km dlouhé tratě Strakonice-
Vimberg rozpočten jest obnosem 1.9 milionů zlatých.
Z toho připadá zl. 420.000 na kmenové akcie, zl.
250.000 na prioritní akcie a 1.2 milionu zlatých na
prioritní dluhopisy. Pro trať Vodňany Prachatice
určen jest základní kapitál na zl. 1,200.000 — a
sice zl. 200.000 — na kmenové akcie, 100.000 zl.
na prioritní akcie a zl. 800.000.— na prioritní
dluhopisy. Při stavbě první místní dráhy mají se
interessenti súčasniti obnosem zl. 300000.—, při
stavbě druhé dráhy obnosem zl. 140.000.— pře-
jímž vine se naše tichá vesnička, tajíc v sobě plno
kouzla a malebných obrazů, jakoby se vynořila z říše
pohádek. Paprsky sluneční pronikly tentokráte i v tu
nejskrytější chýši, aby vyjasnily v ní každý kout, s
vrásčitých tváří setřely všechny chmury a usadily na
nich výraz radosti a blaha.
Jen v tmavé světničce jedné chatrné chýše v za-
pomenutém místě vesničky bylo smutno; obyvatelé její
jakoby ani nevěděli, že jest posvícení. U stolu sedí
muž zamyšlený, časem vydere se mu z úst trapný vzdech.
Kdo by poznal v něm bývalého sedláka Zárubu? Ne-
dávno ještě tak statný a čilý, teď jakoby najednou o
dvacet let byl sestárl. Velkým bolem stíženou hlavu
podpírá o vyschlé ruce, oči jeho upřeny jsou někam
do prázdna. Přemýšlí, vzpomíná — — Dnes rok, můj
Bože — ještě dnes rok, jak hlučné to bylo posvícení
v jeho dvoře! Všeho hojnosť, ba nadbytek — a dnes
tu není ani stopy po tom, co by jen dost málo při-
pomínalo nějaký dostatek. Je to hrozné, zdrcující
vzpomínání!
U chudých kamen kutí něco Zárubová, utrápená,
ubědovaná. Oči její hluboko v důlcích vpadlé jsou
ustavičně pláčem zarudlé. Kdykoliv vzpomene si na
Václava, vždy nevýslovná bolesť sevře její prsa a oči
zalejou se slzami. Od té doby, co vystěhovali se ze
dvora, Václav ještě domů nepřišel. Co starostí a obav
vystála o něho ubohá matka. Brzo však došlo vzkázání
od Václava, že v jedné vzdálenější vesnici vstoupil do
služby a že snad na posvícení přijde je navštívit.
Tedy dnes, dnes bude jí zase dopřáno objati své
jediné dítě, své potěšení, svou radosť. Tou myšlénkou
okřál poněkud i starý Záruba, neboť i on syna svého
vřele miloval.
Václav přišel — ale už se stmívalo. Chtěl totiž,
aby ho nikdo nepozoroval. Jeho příchodem se chudá,
tmavá světnička rázem vyjasnila. Zavládla tu čistá,
nezkalená radosť, vycházející ze tří upřímných srdcí,
které lnuly k sobě tím nejpevnějším poutem lásky a
oddanosti. Co tu bylo otázek od starostlivé matky.
Václav nepostačoval skoro ani odpovídat. Časem pře-
létla přes čelo jeho chmura. Vyšel ven — matka šla
za ním.
„Kam jdeš, Václave? Hleď, sotva jsi přišel, již
zase odcházíš. Ó, já vím, co tě tísní, kam tak pospí-
cháš! Nechoď tam, Václave, prosím tě, zůstaň doma.
Vždyť víš, že je všecko marno!“
„Musím, matko, musím. Nehorši se na mne, ne-
mohu jinak. Přijdu brzo!“ A již vyšel ze vrátek.
Vůkol čirá tma — avšak Václav nedbal. Znal
dobře tu cestičku, po níž tak často chodil ku své milé
Marii. Spěchal rychle, pln nepokoje a touhy a za
nedlouho stál již u okénka komůrky jediné dcery
sedláka Blažka. V komůrce byla tma. Že by snad
Marie nebyla doma, to mu ani na mysl nepřipadlo,
neboť mu byla vzkázala, že „k muzice“ bez něho ne-
půjde, že zůstane doma. Václav stál ještě chvíli a pak
zaklepal zlehýnka na okénko. Avšak to se neotvíralo
a v komůrce bylo ticho. Zaklepal podruhé — a opět
se nic neozývalo. Václava pojímalo divné tušení. Že
by snad přece byla šla? Pomyšlení to jím zachvělo.
V tom zavrzly dvéře od stáje a v nich objevila
se stará služka. Václav ihned k ní přistoupil a tázaj
se jí, kde je Marie.
„A ty můj jemináčku, to jste vy Václave? Můj
Bože, to víte, kde pak by mohla být jinde, než „u
muziky“. A ty má svatá Doroto, kdepak jste se tu
vzal, a jajaj — —“
Však Václav již neslyšel — poděkoval stařeně a
spěšně vyšel na náves. Krev hrnula se mu do hlavy,
nohy se pod ním počaly chvěti, prsa se mu mocně
nadýmala a oči mu zajiskřily — — „Tak přece šla!
Ó, ne, toho jsem neočekával!“ Hlava ho strašně pá-
lila, v nitru to vřelo hněvem a sklamáním a z úst
drala se mu nesouvislá slova: „Zpyšněla! Mnou po-
hrdla, chtěla se mne zbýt! Ovšem, ovšem! Tam je
veseleji, tam ti kyne lepší štěstí — já jsem bídák,
nuzák — —
V tom zahučel vítr, mocnou silou vedral se v ko-
runy košatých lip, stojících kolem rybníka uprostřed
vsi, listí a větve divě zašuměly — a ticho zas jako
v hrobě.
Zčeřené vlny jemně šplouchají na hladině rybníku.
Václav stanul pod lipami. Zdá se mu, jakoby ho ty
chladivé vlnky vábily, jakoby naň kývaly a mu šepo-
taly, aby se jim svěřil, že ochladí jeho rozpálené lice,
že ho ukolébají v čarný, sladký sen — Neodolal —
Hladina se náhle silně zčeřila, voda stříkla do
výše — a vlnky dostály svému slibu: šumí ukolébavku,
V korunách lip to opět zahučelo — snad je to
píseň pohřební. —
