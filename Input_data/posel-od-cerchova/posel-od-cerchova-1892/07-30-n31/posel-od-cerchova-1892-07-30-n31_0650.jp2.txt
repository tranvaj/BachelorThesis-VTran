obecního, a žádá, aby revidování měření toho se hned
předsevzalo, jak jednotlivé paseky lesním personálem
odměřeny jsou, aby pak měření celé dle smlouvy koncem
měsíce května bylo ukončeno. K tomu podotýká starosta,
že se paseky proto v čas měřiti nemohly, poněvadž
loupání kůry se opozdilo, a že nutno jest, aby k vůli
brzkému měření střed klad příště nákladem obecním
oloupán byl, což přijato.
Výbor pan Josef Radl ptá se, proč se zdržuje
vyložení volebních listin ku příští volbě obecního za-
stupitelstva, ana tříletá doba činnosti nynějšího výboru
dne 28. dubna 1892 vypršela a navrhuje, aby, když
úřadníci obecní pro jiné práce seznamy ty snad sestaviti
nemohou, zvolena byla ze středu zastupitelstva komise,
která by v práci tu se uvázala. K tomu prohlašuje
starosta, že, co potřeba, již zařídil a že, poněvadž po
zákonu jemu samému řízení kanceláře a zodpovědnost
z toho náleží, ustanovení komise takové zákonité není,
poněvadž, co potřeba bylo, sám zařídil, také dle vo-
lebního řádu (§ 13. a 18.) jemu a nikomu jinému
sdělání volebních seznamů náleží.
Na to pan Josef Radl poradní síň opustil a ná-
sledovali jej páni: Em. Holý, Aug. Vimmer, Josef
Ludvík, Jan Ševčík a Dr Ant. Steidl.
Po odchodu těchto členů výboru konstatováno,
že zbylo v poradní síni 19 členů a že shromáždění
k uzavírání schopno jest, a přikročeno tedy k vyřízení
programu, jak následuje.
1. Návrh městské rady, aby za příčinou ukončení
nájmu rybníka „Smolova“ byl od zemského výboru
sem vyžádán luční inženýr, který by ohledně nutného
regulování této louky potřebné návrhy učinil. —
Návrh přijat. —
2. Protokolární vyjádření se nadlesního p. Josefa
Johna ohledně opozdění předložení lesních účtů za rok
1890. — Vzato k vědomosti s doložením, aby nadlesní
si vzal z lesních zřízenců spůsobilého písaře a aby při
pracech kancelářských mu vypomáhal.
3. C. k. okresní hejtmanství zdejší oznamuje, že
stipendia pro zdejší hrnčířské učedníky, státem ku
návštěvě školy v Bechyni věnované, na příště k návrhu
obce c. k. místodržitelství udíleti bude. — Vzato na
vědomí a navržen pro udělení těchto stipendií Vojt.
Adamovic, pak jeden ze sirotků u milosrdných sester
v Karlíně chovaných, který letos 14. rok stáří dosáhne a
k řemeslu hrnčířskému schopnost a náklonnost míti bude.
4. Oznámení, že zdejší řezníci vzdor zákazům a
pokutám nechávají přece toulati psy městem bez ná-
bubku a dohlídky. — Uzavřeno, aby v této záležitosti
dle platných předpisů přesně jednáno bylo.
5. Anna Šimánková, vdova po policajtovi, žádá
o příspěvek na vychování syna Josefa. — Dle řádu
pensijního náleží žadatelce příspěvek na vychování
syna do ukončení šestnáctého roku.
6. Předloha podmínek, za kterých by zdejší klášter
odstoupil od majetku kůlny v budově chlapecké školy
posud užívané. — Podmínky přijaty, aby důchod novou
kůlnu ve dvoře klášterním postavil, a sice dle plánu
předloženého nákladem 500 zl.
7. Přípis c. k. okresního hejtmanství ohledně
brzkého postavení hřbitova a zpráva důchodního, o
uhrazení nákladu s tím spojeného. — Do schůze přibyl
člen výboru p. Fr. Kovář. Po přečtení spisů úřadních
v té věci došlých přečten i protest od p. J. Ševčíka
podaný, v kterém žádáno o rozšíření hřbitova u sv.
Jana. Uzavřeno, aby spis ten byl předložen c. k. okres-
nímu hejtmanství k vyřízení a aby s dalším jednáním
až do vyřízení této žádosti vyčkáno bylo. Dále vzat
byl dotaz zdejšího c. k. hejtmanství ohledně učiněných
přípravných prací k stavbě nového hřbitova na místě
již schváleném k vědomosti.
8. Pan Jakub Kralovec, továrník, žádá za příčinou
domáhání se rakouského státního občanství o přijetí
do svazku zdejší obce a udělení mu práva domovského.
— Žádosti se jednohlasně vyhovuje.
9. Žádosť některých občanů na bezděkovském
předměstí o zřízení přímého spojení se středem města.
— Uzavřeno, aby ohledně otevření staré veřejné cesty
naproti „brance“ bylo pojednáno, a ohledně zřízení
mostu ku cestě kolem kováře p. Bufky č. 14 bezd.
předm. šetření zavedeno a výsledek i s vypočtěným
nákladem do příští schůze oznámen.
mému téměř nesnesitelný. Na té četl jsem nápis:
„Světlo a pravda“. Sledoval jsem let ptactva, letěli
vzhůru, letěli — ale běda! po chvíli střemhlav řítil
se každý dolů zobák otevřený a křídla zkrvácená.
S výšin pak nedozírných zalétá k uchu mému příšerný
skřek jejich. My chceme nahoru, výš, jen výš — leč
země klaře: dolů! — — —
Duch můj chce žít, chce tvořit, leč tělo mé chce
klesat, chce odpočívat. — A kdybych směl pohlednout
v říši Osudu, viděl bych, jak neúprosný vládce její
s ledovým smíchem na rtech opět trhá jeden uvadlý
list se stromu života a jak jej odhazuje v propasť
věčnosti. —
Poslední list denníku.—
Dne 4. června 1890.
Bledé ruce mé zvolna klesají, žár očí mých hasne,
třesoucí se rty zsinají, choré srdce tluče volněji a
volněji — umírám. Kéž naposledy spatřilo by skleněné
oko mé tam na hoře v azuru tu vlidně usmívající se
tvář a ručku k pozdravu kynoucí, kéž spatřilo by Tě
naposledy tak, jak sedávala's vždy u okna ranních
červánků nachem kadeře majíc zlacené nad něžnou,
bílou svojí kamelií! Zda spatřím Tě ještě jedenkráte
či nikdy víc? Či byla andělská bytosť Tvá jen pře-
ludem? Či duch můj sprostěn dusné schránky své
žíti bude život jiný všeho zapomenuv? Shledám se s
Tebou? Či věčná bude pouť má a bez cíle? Ó, Osude,
tys přece jen příliš krutý!? —
Za udělení práva měšťanského žádají pp.: Jan
Prukner, obuvník, Mat. Horn, krupař, Ant. Schmidt,
punčochář, Tom. Randa, zámečník, Jos. Kostlivý,
majitel domu a Bedř. Kitzberger, hostinský. — Žádostem
vyhověno s doložením, by otec p. Bedř. Kitzbergra,
Václav, byl dodatečně k žádosti své do matriky měšťanů
zanešen a aby p. Mat. Horn vysvětlení o tom podal,
že jeho otec Jan měšťanem byl.
11. Žádosť pp. manželů Josefa a Marie Hájkových
o výmazné vyjádření na nepozůstávající pohledávku
15 zl. rýnských, na pozemcích č. kat. 2879 2880
pro domažlickou kostelní kasu váznoucí. — K návrhu
městského důchodu žádosti vyhověno.
12. Návrh městské rady, aby, ano pro ukládání
popele žádné vhodné místo ve městě nelze najíti, vráceno
se bylo k opatření, ve schůzi zastupitelstva ze dne 8.
června 1892 pod čl. 3 navrženému. — Uzavřeno,
aby smeti a popel obecním povozem byly dvakráte
za týden po městě sbírány a ven vyváženy, k čemuž
vhodné místo vyhledáno býti má. Opatření to zavedeno
bude jen na zkoušku.
13. Okresní výbor zdejší dodává žádost občanů
Bořických, o zřízení silnice obecní z Bořic kolem potoka
k erární silnici, naproti cukrovaru. — Odloženo, jelikož
obec má nutnějších potřeb nežli zmíněná cesta.
14. Žádosť lesního adjunkta p. Jos. Vebra o po-
volení k uzavření manželství se sl. Františkou Ludví-
kovou z Domažlic. — Vyhověno.
15. Žádost obecního pastýře Frant. Seidenglance
o zvýšení mu jeho mzdy. — Zvýšena mzda ročně
o 20 zl.
16. Revisoři účtů obecních pp. Jos. Radl a Ant.
Holub, žádají o odměnu za provedení přehlížené kubatury
dlouhého dříví r. 1891 firmě H & A. Richter odpro-
daného. — Odloženo rozhodnutí k době, až záležitost
doplatku za dříví od firmy H. & A. Richter požado-
vaného bude vyřízena. Před debatou o tomto článku
odstoupil p Ant Holub.
17. Žádosti o podporu: Doroty Prášilové, vdovy
po Václavovi v Klatovech, Anny Dubové, vdovy po
Jiřím v Simmeringu, Jana Randy a Antonína Halíka ve
Vídni. — Uzavřeno, aby žadatelé se domů odstěhovali,
kdež pak o podpoře jim přiměřené jednáno bude.
Tím schůze skončena.
Opatření proti choleře.
(Dokončení.)
Při tom se připomíná, že požívání stojaté a říční
nebo potoční vody zamezeno a obyvatelstvo v příčině
udržování studní v čistotě, poukazujíc ke škodlivým
následkům požívání vody nečisté, a v příčině pro-
spěšnosti udržování bytů v čistotě a provětrávání jich
přiměřeně poučeno býti má. Dále buď působeno k
tomu, aby v příčině potřebných po případě místností
isolačních a dočasných nemocnic, jakož i v příčině
nutné po případě bezodkladné pomoci lékařské a
potřebného obsluhování a ošetřování, rovněž i o opatření
vhodných prostředků dopravních již nyní se postaráno
bylo. —
K účelu opatření vhodných parních přístojů de-
sinfekčních zachováno se buď dle ustanovení dotčeného
předpisu o desinfikování ode dne 11. září 1887, čís.
56 zák. zem., punkt 7 lit. b, a poukazujíc k naleha-
vosti a velikosti nebezpečí působeno buď k brzkému
opatření takových přístrojů v městech, větších obcích
a ústavech dobročinných se zvláštním důrazem.
Rozumí se samo sebou, že stavu zdravotnímu
obyvatelstva nadále co největší pozornosť věnována a
o to pečováno býti má, aby od nynějška také vyskytnutí
se případů domácí cholery (průjmu s dávením, cholera
nostras) oznamováno bylo a aby ve všech případech
nákažlivého onemocnění střevního lékaři při nemocech
těch intervenujícími naleháno bylo na zachování před-
pisu, že výkaly, prve než se odklidí, podle předpisu o
desinfekci z roku 1887, zák. zems. čís. 56, desinfikovány
býti mají a v žádném případě na otevřená hnojiště
skládány býti nesmějí.
Aby odstranění zdravotních nedostatků, jakož i
provedení opatření přípravných k zamezení a udušení
nemocí nákažlivých, zejména cholery, také spolehlivě
a spůsobem, zabezpečujícím dosažení účelu, se konalo.
Jest nezbytno, aby k činnosti obcí přiměřenými věcnými
dohlídkami a osobním zakročením zeměpanských lékařů
dohlíženo bylo, a kdyby se vyskytla v tom váhavosť
neb opomenutí povinností, aby se vší přísností proti
vinníkům zakročeno bylo.
Dále bude klásti zvláštní váhu na to, aby veškerá
v obcích pro případnou potřebu stávající opatření de-
sinfekční a isolační nalezala se ve stavu, který každé
doby upotřebení jich možným činí.
Poněvadž v případě vyskytnutí se cholery v obvodu
říše pečováno býti musí zejména o dostatečnou pomoc
lékařskou na místech ohrožených, vyzývám pana c. k.
okres. hejtmana, aby ihned učinil dotaz k lékařům
okresu úředního, kteří z nich by byli hotovi, v případě
potřeby na místech od bydliště jejich vzdálených, buďsi
ve vlastní zemi buďsi mimo zemi, v obvodu království
a zemí v radě říšské zastoupených, po případě v obvodu
mocnářství rakousko-uherského propůjčiti služeb svých
za podmínek, oznámených vynesením místodržitelským
ode dne 25. dubna 1886, čís. 34259, totiž za denní
plat 10 zl. při zaměstnání mimo bydliště své.
Rovněž vyzvetež, pane c. k. okr. hejtmane, tamní
zeměpanský orgán zdravotní, aby se vyjádřil, zdali by
byl ochoten, na povolení remunerace ke stálým příjmům
jeho, přiznané lékařům soukromým, dáti se upotřebiti
mimo zemi. O případných přihláškách lékařů soukro-
mých a lékaře úředního buď nejdéle do 26. července
t. r. zpráva podána.
O provedení ostatních nařízení výše uvedených
podána buď do 15. srpna t. r. zpráva zvláštní, která
se nemá obmeziti pouze na průkaz přiměřeného vyhlášení
těchto nařízení v jednotlivých obcích, nýbrž vztahovati
se má k docíleným positivním výsledkům a úspěchům.
Rozumí se samo sebou, že při případném vyskytnutí
se nějakého podezřelého případu nemoci pokaždé lékař
úřední konati má šetření a buď, není-li možnosť asijské
cholery zúplna vyloučena, obsah střeva řádně zabalen
zaslán c. k. ředitelstvu nemocnice v Praze k účelu
bakteriologického prozkoumání. V příčině té, jak při
tom před se jíti jest, platí za měřítko ustanovení vy-
nesení ministerského ode dne 2. dubna 1887, čís.
27.621 (norm. sb. čís. 250). Při případech podezřelých
smrtí končících buď vždy předsevzato pytvání.
O každém případě zjištěné cholery buď bez prodlení
také vyrozuměno příslušné c. a k. velitelstvo sborové,
po případě také dotyčné velitelstvo staniční.
Konečně bude se odporučovati, aby k účelu při-
měřeného poučení o choleře, prohlášené ministerským
vynesením ode dne 5. srpna 1886, čís. 14.067 (vy-
hlášení míst. ode dne 20. srpna 1886, zák. zem. čís.
67), v jednotlivých obcích v plném obsahu poznovu
prohlášeno bylo.
V Praze, dne 16. července 1892.
Za c. k. místodržitele:
C. k. místodržitelský vicepraesident:
Dr. rytíř FRIEDL z FRIEDENSEE.
Zprávy různé.
Úmrtí. Dne 20. července zemřel v Táboře
náhlou smrtí rada c. k. zemského soudu p. Fran-
tišek Schmied. As před čtvrt rokem zemřela
choť jeho pí. Aloisie Schmiedová, roz. Florianová
z Domažlic. Zesnulý byl v Táboře a okolí osobou
velice oblíbenou a vseobecně ctěnou. Narodil se
roku 1829 v Jincích u Příbrami, studoval v Písku
a v Praze, kde svá právnická studia ukončil. Do
státní služby vstoupil r. 1853 a působil v Opavě,
v Domažlicích, Plzni, Blovicích a od r. 1877 jako
zemský rada v Táboře.

Veřejnou schůzi lidu v Nové Kdýni dne 24.
července t. r. v sále u Modré hvězdy odbývanou
navštívilo přes 400 osob z celého okolí. Schůzi za-
hájil továrník novokdýňský p. Emil Tšída, načež
zvolen týž za předsedu schůze, za místopředsedu
p. Konopa, rolník z Mrdákova, za zapisovatele p.
Bureš, účetní továrny „Bratří Tšídů“ v N. Kdýni.
Hlavní řečník p. Dr. Václav Škarda z Prahy
líčil ve dlouhé účinné řeči celou historii politiky
české od roku 1860. Pan Jos. Klíma, předseda
politického spolku v Domažlicích, ostrým způsobem
poukazoval k novému trhání naší vlasti. Pan V. J.
Klofáč, člen redakce „Národ. Listů“, v delší řeči
líčil nynější politické poměry. Pan JUDr. Max.
Wellner, c. k. notář v N. Kdýni, velmi dobře
dovozoval nutnost opposice radikální. Na to po
stručném odůvodnění přednesl p. E. Tšída tuto
resoluci: „My svobodomyslní občané shromáždění
dne 24. července r. 1892 na veřejné schůzi v Nové
Kdýni pohovořivše o přítomné politické situaci za
jednomyslného souhlasu prohlašujeme: 1. že za
jedině správnou politiku považujeme politiku rozhodné
a stále stupňované opposice, na jejíž cestě chceme
vždy poslance podporovati, 2. žádáme, aby zástupcové
naši ve sborech zákonodárných v první řadě měli
na zřeteli snahy lidu českého státu, jak nám dle
platného státního práva a dle četných přísah vladařů
dynastie habsburské i habsbursko-lotrinské náleží,
3. v této době zejména pak žádáme, by povolaní
činitelové ve straně naší lid český, pokud možno,
rychle a nejlépe k boji sešikovali a zorganisovali,
při čemž ovšem zapomenuto býti nesmí též bratři
našich v ostatních zemích koruny české, s nimiž
společně chceme zápasiti za společným národním i
politickým cílem, pokud týká se volání po shodě
českých stran, tu ovšem je nám sympatickým spo-
jení všech opravdových vlastenců v boji státoprávním,
varujeme však kompetentní činitele před jakýmkoliv
spojením se živly, jež nejen že by neznamenaly
vzpružení v boji zahájeném, ale dle všech zkuše-
ností jisté oslabení, ano i porážku. Konečně poznovu
povznášíme své hlasy proti násilnému trháni naší
vlasti, žádajíce poslance své, aby v této příčině
s veškerým úsilím vystoupili proti neoprávněným
choutkám Němců“. — Resoluce přijata byla jedno-
myslně za hlučného souhlasu. Tím za všeobecného
nadšení významná schůze v N. Kdýni byla ukončena.
Osobní. Učitel israel. náboženství při zdejším
c. k. vyšš. státním gymnasium p. Adolf Stein,
byl výnosem veleslavného cís. král. místodržitelství
v Čechách ze dne 8. července t. r. čís. 76801
jmenem Jeho Excell. cís. král. ministra kultu a
vyučování na rabína v Čechách povýšen.
Učit. jednota „Budeč Domažlicko-Kdýňská“
konala poradní schůzi 21. t m. v Nové Kdýni. Po
vyřízení spolkových záležitostí přednášel p. uč. Roth
„O školství na zemské jub. výstavě“. Pojednal o
pomůckách k vyučování země- a dějepisu, kreslení,
psaní, ženským ručním pracím a zpěvu. Ježto chtěl
pan přednášející dokončiti, pominul dřívější zevrub-
nosti s podotčením, že milerád úplným referátem
každému poslouží. Z učiva zeměpisného uvedl zna-
menitější mapy obcí, okolí, okresů a zemí. Pak
historické a plastické mapy, různé diagramy, globy
a pomůcky k hvězdářskému zeměpisu. Na to po-
ukázal na bohatosť pomůcek k vyučování kreslení
a jmenoval nejlepší z těchto. Panu Rothovi vzdány
