V Domažlicích, dne 30. července 1892.
POSEL OD
Vychází každou sobotu o 4. hodině odpoledne v knihkupectví Karla Prunara na
náměstí a stojí:
Čtvrtletně:
Pro Demažlice:
za hranice . 1 zl. 33 kr.
čtvrtletně . . . . 1 zl.
do Ameriky . 1 „ 46 „
půlletně . . . . 2 „
Donáška do domu 6 kr.
ročně . . . . . 4 „
Domažlický týdenník pro zájmy politické, obecné a spolkové.
Poštovní zásylkou:
čtvrtletně . 1 zl. 20 kr.
půlletně . . 2 „ 40
„
„
ročně . . . 4 „ 80
ČERCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Ročník XXI.
Číslo 31.
„Pravda vítězí!“
Zejtra dne 31. července slaví na Hrádku u Sušice
své kněžské druhotiny o vlasť a církev zvlášť zaslou-
žilý kněz a proslulý spisovatel český František
Pravda. Rodným jménem sluje vlastně Vojtěch
Hlinka, jako spisovatel ale píše se František
Pravda. Narodil se dne 17. dubna r. 1817 v Nekrasíně
u Jindřichova Hradce ve dvoře „u Hajných“. V otcov-
ském domě byl od svých rodičů zbožně vychován,
zvláště jeho matka byla velmi ctnostná a otec četl
velmi rád a pilně písmo svaté. Byl však otec mi-
lovníkem i jiných knih, jako ku př. české kroniky
a j., a protož i malý Vojtěch dle dobrého otcova
příkladu zamiloval si knihy už ve svém útlém mládí.
Do obecné školy chodil Vojtěch Hlinka do Nového
Etynku a později vyučován byl v klášteře u Žďáru
na Moravě, kde byl jeho strýc. S vděčností pamatuje
svých starých učitelů, obzvláště faráře a chvalně
známého spisovatele Matěje Sychry, jemuž při mši
sv. vždy rád ministroval. Když byl 12 roků stár,
odebral se do Svítav, aby se tam přiučil jazyku
německému, bez něhož se tehdy žádný student
obejíti nemohl.
Gymnasium studoval Hlinka v Jindřichově Hradci
a filosofii v Praze, a pak se odebral do Vídně do
kněžského semináře. Tehdáž snad ani nesnil, že se
stane českým spisovatelem, neboť za tehdejších
všeobecně německých studií byla česká řeč vyloučena
a zavržena, ano nebyla i později tak pěstována a
neplatila ani tolik, co nyní němčina na středních
školách českých. Kdo tehdy psal jen poněkud
správně česky, to měl zajisté jen své vlastní soukromé
píli k poděkování a nikoliv školnímu vyučování. Teď
arciť snadno psáti česky!
Teprve ve Vídni se v něm probudilo národní
uvědomění a zastesklo se mu po vlasti, protož si
umínil, že se vrátí do Prahy a v české řeči pořádně
vycvičí, což také vykonal. Na kněze byl posvěcen
v Praze dne 31. července 1842 a působil pak jako
kaplan po tři léta ve Kvílicích blíže Slaného. Pra-
coval v duchovní správě i ve škole velmi horlivě,
začež požíval všeobecné úcty a lásky, zvláště u
školních dítek. Pak byl v r. 1846 duchovním správ-
cem v ústavu pro slepé v Praze, kde mohl ale pro
svou těžkou nemoc jen jeden rok setrvati. Vyváznuv
s pomocí Boží z nebezpečenství života přišel ještě
téhož roku za vychovatele dítek barona ze Šturm-
fedrů na Hrádek (Desfours) u Sušice, kdež dosud
blahodárně žije. O rodinu baronovu získal si Hlinka
zásluh velikých a nevšedních, protož není divu, že
celá rodina baronova vysoce si vážila tak zasloužilého
a šlechetného vychovatele, a obzvláště jeho chovanec
jej vroucně miloval, jenž však zemřel už v letech
jinošských. Přes to vše vážila si celá rodina baronova
Hlinky i napotom tak velice, lnouc k němu takovou
láskou a vděčností, že ho snažně žádala, aby u nich
navždy setrval na Hrádku, kde mu slušná existence
doživotně pojištěna byla a zůstala.
Jako spisovatel započal Hlinka dráhu svou roku
1847, ve třicátém roce věku svého, k čemuž jej po-
vzbuzoval milý jeho přítel a zasloužilý kněz i pro-
slulý spisovatel Václav Štulc. Toho času založen byl
Štulcem katolický časopis „Blahověsť“, do něhož
zaslal Hlinka povídku, v níž nazval kněze, o němž
totiž psal, Františkem Pravdou. A ejhle, Václ. Štulc
dal pak toto jméno Hlinkovi samému, a takto byl
a zůstal Hlinka jako spisovatel „Františkem Pravdou“
až dosud na naši dobu.
Od r. 1847 setrval věrně František Pravda na
své vyvolené dráze spisovatelské a krásných povídek
jeho pro mládež i pro lid jest velmi mnoho. Jako
horlivý vychovatel všímal si dobře nejen mládeže,
nýbrž i lidu, mezi nímž žil a s nímž vždy přátelsky
obcoval, a proto také tak věrně a zdárně líčí ve
svých povídkách život dítek i dospělých, ať vypravuje
o komkoliv. Za příklad uvádíme jeho povídky pro
dítky: „František Pometlář“, pak „Bo-
hatá Julie a Eva, chudá pasačka“, dále
povídky „Náš žebrák“, „Nemocná ško-
lačka“, „Koblihy“, „Výlet do vsi“, „Ka-
nárek“, „Andulčin Černouš“ a jiných více.
Pro dospělé pak naznačujeme zde jeho „Sebrané
spisy“ a „Sebrané povídky pro lid“,
dohromady dílů šestnácte! Tak pilným a hor-
livým spisovatelem byl František Pravda, jehož po-
vídky čítány jsou s velikou zálibou a rozšíření došly
největšího. Protož o nich říci možno: „Pravda
vítězí!“ Jen ten, kdo jednou mozek svůj čtením
„některých“ zvrhlých plodův básnických byl zpražil,
nenajde arciť více záliby v upřímných spisech
Pravdových, a mladík uchvácený čtením novověkých
krvavých a oplzlých románů a novel s nechutí od-
loží i prostosrdečnou „Babičku“ Boženy Němcové.
Takové spisy neblaze působí na náš lid a nejhůře
na naši mládež. Spisy Pravdovy ale jsou věru
pravdou, v nichž kráčí ruku v ruce zbožnost
a ctnost s národností, církev s vlastí!
Veliké zásluhy Hlinkovy oceněny a uznány byly
z mnohých stran. V Budějovicích a Hradci Králové,
ano i v Praze jmenován byl biskupským notářem,
a nedávno od J. M. ndp. biskupa budějovického
konsistorním radou, vděčná obec Hrádek, kde téměř
po celý svůj věk bydlí, zvolila ho za svého čestného
občana a v letech sedmdesátých byl také volen za
poslance do sněmu zemského. Před pěti lety, kdy
slavil své sedmdesáté narozeniny, dostalo se mu ze
všech stran a vrstev zvláštní zasloužené pocty, a
nejnověji vyznamenán byl čestným členstvím
družstva „Vlasť“, jehož byl už před tím členem
zakládajícím. František Pravda podporuje každý
dobrý podnik a při tom všem zůstává vždy jen
zcela skromným, nedělaje pražádné nároky na díky,
na slávu neb chválu.
Letošního roku dokončil ctihodný kmet Frant.
Pravda dne 17. dubna už 75. rok svého věku po-
žehnaného, avšak mimo to dočkal se ve zdraví i
padesátileté ročnice svého kněžství, a právě zejtra
dne 31. července slaviti bude na Hrádku své pa-
mátné kněžské druhotiny a protož vším
právem voláme: „Pravda vítězí!“
Po celé už půlstoletí pracuje tento nejzasloužilejší
kněz na vinici Páně a 45 let na roli národní jako
proslulý spisovatel. On působí tiše ve svém povolání,
ve svých ušlechtilých spisech baví a poučuje dítky
i lid dospělý, a právě tímto klidným tichým půso-
bením více miluje národ, více prospívá lidu a vlasti
beze vší domýšlivosti, nežli davy těch, kteří si dnes
od svých stran berou patenty na vlastenectví! Za
to jest mu vděčný celý národ český a proto i my,
potomci vždy věrných Domažličanů a chrabrých
Chodův, projevujeme tímto k Jeho zejtřejšímu vítěz-
nému dnu, k jeho vzácným a slavným kněžským
druhotinám své nejupřímnější a nejvroucnější blaho-
přání: „Bůh siliz, žehnej a dlouho nám
zachovej našeho miláčka Františka
R.
Pravdu!“
Schůze obecního zastupitelstva
kr. města Domažlic
dne 27. července 1892.
Schůzi zahájil v místnostech kreslírny měšťanské
chlapecké školy starosta pan Petr Hana u přítomnosti
25 členů obecního zastupitelstva.
Přečten protokol z poslední schůze dne 8. června
t. r. odbývané a žádal k němu pan Josef Radl opravu
čl. 14., což však po debatě, jíž se súčastnili pánové E.
Holý a Fr. März, při hlasování co nemístné zamítnuto
bylo, načež protokol schválen.
Výbor pan Jan Ševčík ohlásil, že odevzdán mu
byl spis, od mnoha občanů podepsaný, v němž protestují
proti zřízení nového hřbitova při silnici vedoucí ku
Chrastavicům, odporučujíce rozšíření hřbitova sv. Jana.
Starosta požádal pana podavatele, aby spis ten odevzdal;
pojednáno o něm bude při čl. 7.
Výbor pan Em. Holý pozastavil se nad tím, že
nadlesní zdržuje revidování kubatury dlouhého dříví
vždy až do ukončení měření všech pasek, což zdržuje
ukončení revise tohoto měření vůbec na škodu důchodu
František Pravda.
Několik listů z denníku mého přítele.
Podává Vítězslav Milan.
Dne 2. května 1889.
Kde dlíš, Ty andělská bytosti, zda tam nahoře
se slzou v oku toužebně čekáš příchodu mého? Či
snad nevinná a čistá duše Tvá Smrti dechem otrávená
splynula s chaosem světů nikdy více nepoznána a
stříbrný hlas Tvůj dozněl jak v poušti píseň bez ozvěny?
Či žiješ dosud a vzpomínáš? O Bože! — jak horečně
pálí mi hlava má! — Ne, věř, kdybys věděla, jak
hrozně trpký mi tu život bez Tebe, třebas hvězdou
byla, jež veškerému světu ranní úsvit zvěstuje, Ty
opustila bys vzdušný palác svůj a snesla se v náruč
mou, bys vrátila mi ztracený ráj blaha mého. Jak
stoupá horečná šílenost v chorý mozek můj, když
pohlednu v to opuštěné okno, kde sedávala's Ty
něžnou hlavinku o bledou ruku opírajíc a zakaleným
okem k jasné obloze pohlížejíc, jak tušila bys, nebohá,
blízký odchod svůj tam do nebes. Hleď, krásná Tvoje
kamelie, jíž byla's vždy pečlivou ošetřovatelkou, čeká
Tebe den co den a zdá se mi, že od té doby, co
hebká ručka Tvá ji nezalévá, žloutne a odumírá.
Marně volá po Tobě květ její každým jitrem vadnoucí,
Tvá hlavinka v opuštěném okně víc se neobjeví. Tys
odešla v svět neznámý, odešla's, ale bez návratu — —
Dne 11. května 1889.
Jedenáctý květen — jak bodne mi vždy u srdce,
vyslovím-li tento osudný den, v němž ztratil jsem
poslední krůpěj svého štěstí! Chci utlumit davy smutných
vzpomínek, jež derou se na práh stísněné duše, chci
tvář rukama si zakryti, bych neviděl onen žaluplný
obraz, — avšak nemohu. Přede mnou jako u vidění
noří se z mlhavého šera stuhami a věnci krašlená
rakev a v ní podoba bledého anděla — tváře z vosku,
na rtech dřímá modlitba, ústa k bolestnému úsměvu
stažena, víčka Smrti polibkem zavřena; plápol vo-
skových svící hraje v kadeřích plavých vlasů, jak
záře měsíčná po hladině večerní studánky. Nová my-
šlénka táhne mi zbědovanou duší. Dobře vím, jak
tenkrát s rukou třesoucí zdrcen přistoupil jsem k
— já
rakvi a pohladil hebké vlasy Tvé —
bláhový Tě budil ze sna. Ani sám nevím, proč v oné
chvíli byl bych rád znavené skráně k spánku položil,
abych více z něho neprocitnul. Ty v ráji žiješ teď,
nic nevíš o strastech, kdo můj však ukojí bol v duši?!
Dne 20. září 1889.
Uplakané slunko poslední krvavý paprsek v pozdrav
vysílajíc chví se v mlhavých mrákotách mdlého zá-
padu, černokřídlé noční můry poletují u oken mých
a škaredý netopýr hledá kořisť v okolí jizby mé —
je pozdě juž. Pozdě! — divné to slůvko, ba mali-
cherné a přec tane mi tisíckráte denně na mysli.
— — — Četl jsem kdysi o mladé paní, jež trpěla
horečnými záchvaty. Byla nemocna rok, dvě léta, tři
— a bez pomoci. Tu smiloval se z lásky konečně
jeden ze služebníků její a když v koflík víno s vodou
mísil, přidal trochu jedu, podal paní a paní pila.
Potom když viděl, jak nevinná a laskavá jeho vládkyně
ztrhané zraky naposled naň upírá a z pola bolestný,
z pola prosebný úsměv k němu vysílá, pak líbal ji a
tiskl stydnoucí ruku, pak chtěl jí život vrátit — ale
pozdě. Snad i ke mně někdo podobnou lásku v nitru
vznítí, snad i mne někdo zbaví horečných záchvatů,
ale pozdě. Snad přinese mi někdo balsám útěchy a
kotvu naděje, snad přinese mi ztracený květ štěstí
mého — až bude pozdě. — Slunko zavřelo již oči
zkrvácené, černé stíny noci sedají na okna má, chci
spáti — je pozdě.
Dne 27. května 1890.
Divný sen! Viděl jsem obrovskou sochu panny,
jež trčela do výše až k nebesům. Od hlavy až k
patě oděna byla v sněhobílé roucho. A kol té sochy
hemžila se hejna ptáků všech barev, kteří jako o
závod vzlétali do výšin ku hlavě panny té, jejíž koruna
zářila jak démanty poseta, takže lesk její byl oku
Feuilleton.
