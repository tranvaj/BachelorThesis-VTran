srdečné díky za důkladné pojednání o thematu pro
učitele tak důležitém. Pak pojednal pan uč. Buršík
o „Učiteli včelaři“. V poutavé přednášce srovnal
důležitosť včelaření po stránce vědecké i praktické.
V oné poukázal na didaktické cíle školy obecné a
zmínil se o léčivé moci meďu. Panu kollegovi dostalo
se hojné pochvaly za zdařilou přednášku.
Svobodomyslní občané okresu Novo-Kdýnského
svolávají na den 31. t. m. veřejnou schůzi lidu v
Loučimi. Program: 1. Rozhovor o politické situací.
2. Volné návrhy.
Okresní nemocenská pokladna v Domažlicích
konati bude valnou hromadu dne 7. srpna 1892 o
21/2 hod. odpol. v sále hostince „u Černého koně“.
Plány na zevnější opravu zdejšího děkanského
chrámu Páně jsou již vyhotoveny a tyto dny byly
p. architektem V. Kaurou z Prahy purkmistrovskému
úřadu odevzdány. Celá oprava rozpočtěna jest v
úhrnné částce na 29.062 zl. 51 kr. Odpočítá-li se
stavební nepotřebná hmota, získaná při opravě této,
v ceně 438 zl. 88 kr., obnáší celý náklad 28.623 zl.
63 kr. Než podrobněji v plány ty nahlédneme,
zdělujeme prozatím, že mimo hlavní průčelí a
ostatní tři strany chrámové, které jednoduše
avšak vkusně ozdobeny budou, opraven bude i
vrchol věže a sice tak, že hořejší čásť počínaje od
pavlánu přikryje se měděnou střechou a též sám
vrchol značně se pozmění. Střechu pavlánu ponese
větší množství vkusných sloupení kol kolem. Ny-
nější kobka dle plánů též vkusně opravena bude.
V nejbližší schůzi předloženy budou plány obec-
nímu zastupitelstvu k pojednání.
Z Akademického spolku „Chod“. Anenská
taneční zábava ačkoliv neveliké naděje vzbu-
zovala, vydařila se znamenitě. Rozumí se samo
sebou, že naše spanilé dámy dostavily se v „do-
mácích“ šatech, jak byly slíbily. Mnohý účastník
domníval se již, že jest přenesen do období pleso-
vého, jakmile se podíval na toillety po většině
plesové. Než nebudeme posuzovati to, čemu mnoho
nerozumíme. Zábava měla skutečně krásný výsledek.
A co znamená tento úspěch? Že vzmáhají se sym-
patie v obecenstvu pro naši mládež intelligentní.
A ty musí míti svoji příčinu. Příčinou jest to, že
studentstvo domažlické do nedávna černé pověsti
dnes jinak působí — ono působí zdárně. Budeme-
li jen trochu mírnými v požadavcích, spokojeni
budeme činností nově zřízeného „Chodu“. Uvažme,
že domažlické studentstvo jest většinou chudé, že
v kraji chudém žije, že nepěkný společenský život
u nás mu nedovoluje takovou společenskou uhla-
zenosť si získati jako v městech jiných, kde styky
v obecenstvu volnější jsou a kde nežije takové
kastovnictví jako u nás, a přiznáme se, že více
žádati nemůžeme. — První soukromou zá-
bavu hudební pořádá v úterý večer t. j. dne
2. srpna v sále u „Černého koně“ akademický
spolek „Chod“. Programm z hudebních čísel a
solových komických výstupů sestavený slibuje pří-
jemnou zábavu. Hudbu obstará nově zřízený stu-
dentský smyčcový orkestr, jejž diriguje laskavě
pan Alfred Schnabl, člen opery v Curychu. Hudeb-
niny laskavě zapůjčil pan A. Topinka, ředitel kůru.
Vstup jest volný a zábava přístupna jen zvaným
hostům. Reklamace nedopatřením nepozvaných buďtež
zaslány do úterý koll. M. Duffkovi, mediku. — K ni-
hy dosud knihovně „Chodu“ darované budou pro
přílišný nával látky uveřejněny až v čísle příštím.
Domažlická okresní jednota hasičská pořádá
v pondělí dne 15. srpna 1892 v Nové Kdyni svůj
desátý sjezd spojený s valnou hromadou jednoty,
jakož i veřejným cvičením hasičského sboru novo-
kdyňského. Pořad valné hromady: 1. Čtení zápisníku
poslední valné hromady. 2. Zpráva jednatelská. 3.
Zpráva účetní. 4. Ohlášení vystouplých jednot ně-
meckých ze svazku okresní jednoty. 5. Volba výboru.
6. Ustanovení příspěvku. 7. Ustanovení místa pro
příští valnou hromadu. 8. Volné návrhy. Pořad
sjezdu: 1. O páté hodině ranní budíček. 2. O sedmé
hodině shromáždění domácího sboru před radnicí a
pochod do chrámu Páně ku mši sv. 3. O deváté
hodině vítání hostí před radnicí, seřadění v průvod
a defilování. 4. O desáté hodině valná hromada
župní hasičské jednoty v místnostech hostince „u
bílého lva“. 5. O druhé hodině veřejné cvičení sboru
domácího na náměstí. 6. Po veřejném cvičení kon-
certy a zábavy v různých hostincích. 7. Večer o
osmé hodině taneční zábava v sále pana M. Tauera
„u Modré hvězdy“; vstupné 60 kr., členové v stej-
nokroji mají vstup volný. — O levné a chutně
upravené obědy bude postaráno. Členové sborů ha-
sičských dostavte se v stejnokroji!
Domáci průmysl pošumavský. Měli jsme již
příležitost zmíniti se o výrobě různých okrasných
předmětů ze sušených květin šumavských, z kteréžto
vyvinul se za poslední doby velice čilý domácí
průmysl. Pan K. Aug. Schlee v Sušici převzal
organisaci prodeje těchto výrobků a podjal se tím
zajisté jen záslužného díla, neboť domácí průmysl
tento živí najmě chudinu našeho Pošumaví. Jest
tedy velice žádoucno, aby i v městě našem, které
chová v sobě mnoho vlastenců českého Po-
šumaví, našly tyto výrobky hojného odbytu a tím
i pilnost našich Pošumavanů hojné podpory.
Ostré nařízení. Okresní školní rada v Sušici
vydala tyto dny oznámení, že v celém okresu byla
shledána špatná návštěva škol od jara až do pod-
zimku. Aby se tomu zabránilo, vydala okresní
školní rada nařízení, že rodiče, kteří nedbale budou
děti své posílati do školy, mají býti pokutováni za
každé neomluvené půldne 10 kr., po případě 6ho-
dinným vězením. Nařízení to jest dosti ostré, ale v
jiných okresích také se hrozí pokutou — a přece
děti nechodí do školy.
Zadávání dodávky chleba a ovsa pro vojenskou
posádku v Domažlicích a Horšově Týně na čas od
1. listopadu do 31. prosince 1893 odbývati se bude
dne 19. září u c. k. zásobárny v Praze. V podrob-
nější podmínky nahlédnouti možno u c. a k. voj.
úřadu zásobovacího v Praze i Plzni od 9 hod. dop.
do 2 hod. odp. Sešity podmínek pro tuto bezprostřední
dodávku obdržeti lze u jmenovaných úřadů — po
případě i poštou — za cenu 28 kr.
Výlet do Mnichova pořádá ve dnech 14. a 15.
srpna pěvecký kruh Tovačovský v Praze. Jízdné
z Domažlic až do Mnichova a zpět obnáší v II. tř.
8 zl. 80 kr., v III tř. 5 zl. 80 kr. Za legitimaci
platí se 30 kr. Výlet tento bude významnou mani-
festaci českého lidu. Kdo by se chtěl súčastniti,
nechť se přihlásí u p. JUC. Alex. Halika, městského
kancelisty.
Dělostřelecká kasárna v Plzni. Tyto dny bylo
ukončeno vyjednávání vojenského eráru s obcí král.
města Plzně v příčiné stavby kasáren dělostřeleckých
v Plzni. Dle toho mají býti kasárny tyto dnem 1.
října 1895 eráru odevzdány a do Plzně přeloženo
bude dělostřelectvo z Rokycan.
Změna při firmě. U kraj. soudu v Plzni byli
při firmě „Záložna v Domažlicích“ zapsáni pp. ob-
chodník Tom. Duffek jako předseda, krupař Jan
Randa jako náměstek, velkoobchodník Petr Hana
a zahradník Karel Mach, vesměs z Domažlic jako
nově zvolení členové výboru na místě pp. J. Pekla a
M. Váchala.
Co s mladíkem bez maturity? K úvaze se zmí-
něným záhlavím uveřejněné v denním listu odpovídá
v „Hl. Nár.“ český průmyslník, jehož některé my-
šlénky stojí za zaznamenání. Pravíť: Co s dvaceti-
letým mladíkem bez maturity? Má se postavit za pult
jako učeň neb jít na řemeslo? Jest to neštěstí, když
mladík dvacetiletý neobstojí při maturitě a přijde k
pultu nebo řemeslu? Pro tatíka a mladíka, který vidí
svůj božský ideál v státní uniformě, připouštím, že
to jest neštěstí, a to jedině proto, že trpí neduhem
optického klamu! Odpovíte mi, že nemusí právě vidět
v úřadnické uniformě svoji spásu. Pak, prosím, co
by řekl intelligentním absolventům techniky, již po
odbytých studiích přistoupí k průmyslu, neb oněm, kteří
po odbyté universitě přistoupí k pultu obchodnímu?
To že se zřídka stává? Pak pravím: bohužel; v po-
kročilém Německu jest to u lepších rodin na denním
pořádku, a jací lidé pak z nich jsou — všecka úcta!
Že takového vzdělání není třeba? I toto — naopak
nejvyšší potřeba! Podívejte se do průmyslových měst,
jak tam syn továrníkův po odbyté technice vezme
zástěru a kladivo — beze studu za počestnou práci
— jak syn obchodníkův po odbyté universitě a na-
bytých národohospodářských vědomostech přistoupí k
pultu a pracuje ve skladišti. Čeho konečně dodělá-
vají se naši vystudovaní? Po maturitě je očekává 5
až 6 let vysoká škola — pak jsou z většiny prak-
tikanty 4 až 5 roků bez diurnum. Vyjma lékaře
živoří ostatní dlouhá léta a čím se stane většina
později? Odvislými lidmi, kteří své já, svou vůli
při největším namáhání a pilnosti odložiti musí a
stanou se pouhými nástroji. Znám advokáty, kteří
mají kancelář čtyři dohromady, inženýry, kteří sedí
v pražských továrnách za bídný plat 20—30 zl. co
kreslíři již 6. rok a jsou to lidé velice nadaní. O
množství učitelských kandidátů a jich postavení pro
všeobecnou známosť nepromluvím. Či myslíte naše
úřadníky, kteří při maličkém platu sešedivějí, a
když se dopracují přijmu většího, jsou již starci?
Že mládež naše, která ochutnala učení gymnasijního
nebo realního, namnoze vlivem svých rodičů za práci
řemeslnickou nebo obchodnickou se stydí, mnoho-
kráte bylo poukazováno. Jednání takové není moudré
ani prospěšné. Intelligentní řemeslník, obchodník atd.
domůže se mnohem snáze lepšího postavení, než
mnohý z těch, „který má sice své jisté“ — ale při
tom trochu nouze a odvislosti na všechny strany.
— Rodičové, uvažte tato moudrá slova!
Ze statistiky zdravotnictva. Roku 1890 dle
zpráv politických zemských úřadů bylo v královstvích
a zemích na říšské radě zastoupených ve 2685 obcí
7363 lékařů, o 217 více než r. 1889 a připadl v
poměru k počtu obyvatelstva jeden lékař na 3445
osob. V Čechách byl 1691 lékař a připadl jeden
lékař na 3455 obyvatelů. Nejvíce lékařů přibylo v
Čechách a sice 62. — Porodních babiček
bylo 17.513, o 61 více než koncem roku 1889. —
Počet lékáren rozmnožil se o 10, tak že dostoupil
výše 1333. — Lékárenský pomocný per-
sonal vykazoval 1431 asistentů a 538 praktikantů.
Z asistentů bylo 1000 diplomovaných a 431 bez
diplomu. — Domácích lékáren bylo 1661,
z nichž 1608 v rukou lékařských a 53 v rukou
kněžských řádů.
Nehoda na dráze. Nákladní vlak západní české
dráhy, opustivší dne 24. července o 4. hod. odpol.
stanici Stodskou, vyjel z kolejí nedaleko vesnice
Zbuchu následkem toho, že s vozu naplněného těž-
kými zrcadlovými tabulemi ze staňkovské sklárny
Zieglerovské vypadla bedna a uvízla na koleji. Jeden
vůz vyšinul se z kolejí a strhl s sebou ještě ně-
kolik ostatních. Konduktor, který seděl na onom
vagonu, měl ještě tolik duchapřítomnosti, že, když
se počal vagon nakloňovati, uskočil na opáčnou
stranu. Též z ostatního personálu nepřišel nikdo
k úrazu. Strojvedoucímu podařilo se brzo vlak za-
raziti. Zrcadlová skla, jež rozbita byla měla cenu
4000 zl. Následkem této nehody opozdily se též
všechny ostatní vlaky, neboť trať byla uvolněna
teprve o 10. hod. večer.
Poznámky na okrajích novin jsou rušením
cizího majetku a tudíž trestuhodné. Pro takový
přestupek byl ve Vídni v minulých dnech potrestán
jistý kritik článků novinářských na okrajích časo-
pisů v kavárně vyvěšených navzdor všem výmluvám
a vytáčkám ku třídennímu vězení. — Proto pozor,
páni muzikanti!
Oběsil se. Ve středu oběsil se v Pocinovicích
kostelník, občan Martinic, v zahradě svého bratra,
tamního faráře. Co dohnalo jej ke skutku zoufalému,
neví se.
Nešťastná náhoda či vražda. Tyto dny nalezen
byl u stanice Viesen na Chorvátských hranicích v
hlubokém příkopě 79tiletý občan z Klenče Antonín
Benda, mrtev v kaluži krve. Týž odejel z Klenče
na návštěvu svého syna, jenž v krajině té mešká.
Ze stanice Viesen nestačily mu snad peníze a tudíž
ubíral se dále pěšky, na kteréžto cestě buď nešťastnou
náhodou spadl s vysoké stráně a zabil se aneb byl
přepaden a do příkopu shozen, čemuž nasvědčuje
scházející balík, v němž Benda šatstvo a prádlo
sebou nesl. Jeho osoba zjištěna byla jízdním lístkem
z Domažlic, jenž u něho nalezen byl, načež další
pátrání přivedlo úřady na pravou stopu.
Zdravotní rada zdejší měla včera schůzi, v níž
učinila usnešení, jaké opatření v zájmu zdravotním
v městě provésti jest třeba.
Šťastnou náhodou zachráněni. V pondělí jel
drahou s hochem svým zdejší majitel hospodářství
p. O. P. a přítel jeho p. JUC. B. z Prahy s dceruškou
z Domažlic do Kouta. Děti v jedoucím vlaku dívaly
se z okna, při čemž se dvéře vagonu pojednou
otevřely a za všeobecného zděšení spolucestujících
děti vypadly ven. Na štěstí hoch zadržel se okna
otevřených dveří a děvče upadlo na stupátko. Na
učiněný pokřik vlak zastavil a dítky rychlou pomocí
vztáhnuty zpět do vozu, tak že vyvázly z nebezpečí
bez pohromy.
Výlet Řemeslnicko-živnostenské jednoty zdejší
odbývá se zýtra v neděli na „Pilu prenetskou“.
Nedělní zábava divadelního spolku „Havlíček“
odbývaná na Střelnici vydařila se za krásného počasí
a při dosti četné návštěvě obecenstva velmi dobře.
Zdařile provedeny byly solové a komické výstupy
jakož i zpěvní části a přednešené básně. Obecenstvo
v té nejlepší náladě setrvalo zde dlouho do večera.
Spolek „Havlíček“ odebral se pak v průvodu lam-
pionů do spolkové místnosti „u Šumavy“, před níž
též zapěno bylo několik národních písní. Činnosti
„Havlíčka“ mnoho zdaru!
Ovoce lékem. Jest opravdu povšimnutí hodno,
jak mnoho léčiva chová v sobě zralé ovoce. Vinné
hrozny, zvláště modré, jsou nejen živné, ale čistí
také krev. Po nich přicházejí v příčině léčivosti
hned broskve, které ale nesmějí býti přezralé, a
časně z rána na lačný žaludek jsou nejzdravějšími.
Jeden pomeranč denně požitý jest výborným pro-
středkem proti špatnému trávení a vyléčí, déle po-
žíván, žaludek dokonale. Vařená jablka jsou pro
mladší dítky přímo nezbytná a matky i ošetřovatelky
mohou pak obejíti se bez jistých prášků a lektvarů.
Šťáva z rajských jablíček poslouží výborně při
chorobách jater a střev, kdežto šťáva melounová
při zimnici a chorobách ledvin jest přímo neoceni-
telná. Lze ji požívati v jakémkoli množství a to-
liko při choleře, kde vůbec žádného ovoce se ne-
poživá, budiž od ní upuštěno. Šťáva z citronu v
šálku horké kávy jest výborným prostředkem proti
bolení hlavy a jak znamenitě prospívají dětem
všechny ovocné šťávy jakožto příměsek k vodě,
jest as každé matce známo. Šťáva z ostružin zava-
řená s cukrem utišuje kašel, taktéž marmeláda z
černých borůvek zavařená s cukrem a s horkou
vodou rozmíchaná a večer před spaním požitá. Při
krticích prospívá znamenitě odvar z trnek pitý za
studena a při oznobeninách jahody rozmačkané na
kůži a ponechané tak až přischnou. Příroda posky-
tuje nám tudíž v ovoci nevyčerpatelný téměř poklad
léčivých prostředků, jichž účinku netřeba než po-
někud pozorněji dbáti, abychom jich s náležitým
prospěchem mohli po užívati.
Týdenní trh v Domažlicích dne 28. července 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory . „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
151
164
19
113
6
—
—
—
Prodáno za cenu dle
II. tř.
I. tř.
zl. kr.
zl.
kr.
7 30
60
5
78
4
3
10
III. tř.
zl. [kr.
6 75
5 10
4
30
2
90
—
—
—
—
2
—
35
5
4
3
50
—
3
50
2
—
3
—
—
—
—
20
84
1
—
1
—
—
—
—
—
30
PÁNI
trpící seslabením nechť žádají illustrovanou brožurku o galy.
elektr. přístroji „Refectoru“ k samopoužívání, zařízeném dle
prof. Colty a ve všech státech patentovaném. Za neškodné
nosení na těle se ručí. Většinou lékařů zkoušen, odporučen
a předpisován. V kapse lehko schovatelný. Brožury zdarma
(v obálce proti zaslání 10kr. známky) zasýlá Theo Biermanna,
elektrotechnik ve Vídni, I. Schlerstrasse 18.
