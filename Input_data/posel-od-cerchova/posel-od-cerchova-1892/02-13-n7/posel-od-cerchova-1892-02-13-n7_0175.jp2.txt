sílu nemocného a chránit ho všech komplikací. Nej-
lépe je ulehnouti hned do postele a zůstati v ní tak
dlouho, jak je třeba. Proti zmalátnělosti, kterou tato
nákaza vyvolává, má se působit silnějšími nápitky
a silnou stravou, co jí ten nemocný snese; proto
je nebezpečno hojit chřipku jako akutní zápal a
odnímat tělu posilu. Za epidemie r. 1557 rozstonalo
se v menším městě v okolí Madridu na 2000 osob,
a všechny osoby, které si daly pustit žilou, pomřely.
Nejnebezpečnější doba nastává reconvalescentu. Kdo
se rozběhne netrpělivě po své práci a neopatřil se
náležitě proti nastuzení, o tom lze právem říci: kdo
chce kam, tomu bude pomoženo tam! „Plz. L“.
Pokus vraždy a sebevraždy. Desátník 14. pluku
dragounského v Klatovech, Soukup, byl ve středu
dne 27. ledna pohřešován a poněvadž bylo zjištěno,
že chybí též revolver a několik ostrých patron,
poslán strážmistr p. Kukla s dvěma vojíny, aby desát-
níka vyhledali a přivedli. Setkavše se s ním v městě
zatkli jej a vedli do kasáren. Ale před kasárny vy-
pálil na sebe Soukup ránu z revolveru, který měl
pod kabátem ukrytý, načež obrátiv se střelil po stráž-
níkovi, chybiv jej však, namířil naň znovu, ale týž
tasiv rychle šavli sekem na paži revolver mu vyrazil.
Útočník na to odveden byl do kasáren a po lékařské
prohlídce dodán do nemocnice. Jest střelen do pravé
strany prsou blíže ramene. Poněvadž kulka utkvěla
mu v těle, byl v minulých dnech operován. Desát-
ník Soukup pochází ze Strakonic. Příčinou činu byly
prý špatné peněžní poměry.
Náhlá smrť. Ve čtvrtek ráno nalezena byla
mrtva nedaleko Petrovic „u písků“ zdejší známá
spustlá tulačka Zuzana Vrbová, všeobecně „Labu-
tinka“ zvaná. Táž den před tím spila se tak kořal-
kou, že na cestě svalila se na zem a raněna byla
mrtvicí. Mrtvola její pohřbena byla na hřbitově „u
Všech Svatých“.
Krádež. Ve středu večer před výročním trhem
čtvrtečním ukradl kdosi nůši se zbožím v ceně 40
zl. kramářce Marii Pluhařové z Nové Kdyně, kte-
rouž při voze na náměstí zdejším státi měla. —
Druhý den o trhu ukraden byl kramáři Jos. Vebrovi
ze Staňkov hedvábný šátek v ceně 4 zl. Pachatelé
nebyli dosud vypátráni.
Proti škodlivému hmyzu. Dle §. 1. zákona
zemského ze dne 30. dubna 1870 č. 38 týkajícího
se ochrany vzdělávání země proti záhubě housen-
kami, chrousty a jiným škodlivým hmyzem působené,
je každý držitel pozemku, ať vlastník, poživatel aneb
nájemník, povinen, aby do konce března očistil své
ovocné a ozdobné stromy, keře, ploty, dřevěné ohrady
zahradní a zdi domů, v zahradách a vinicích, na
polích a na lukách, tak aby tam ani zapředených
housenek, ani vajíček hmyzu, ani kuklí nezůstalo;
nasbíraná pak hnízda housenčí a vaječka mají se
spáliti aneb jinak zničiti. Rovným spůsobem buďte
do 15. května ničeny housenky a kukle, jakmile
se ukážou na stromech, keřích a užitečných rostli-
nách. Pokácené stromy a usečené větve housenkami
zachvácené nesmějí zůstat ležeti, nýbrž housenky
buďtež sbírány a bez odkladu spáleny. Po celý pak
čas, po který chrousti (babky) lítají, mají držitelé
pozemků střásati denně, zvláště časně z rána chrou-
sty se stromů ovocných a ozdobných, s keřů ozdob-
ných a stromů alejných, pak se stromů, které sto-
jíce na kraji lesů, tak blízké jsou výše řečeného
stromoví, že kdyby chrousti z nich se nestřásali,
celé opatření by bylo zbytečné, načež mají se chrousti
zničiti aneb jinak v hospodářství potřebovati. Když
se podmítá půda v poli, která se zdělává, mají se
ponravy za pluhem, motykou neb lopatou se vysky-
tující, sbírati a hned zničiti. Držitelům pozemků, kteří
zanedbávají povinnosti tímto zákonem jim uložené,
vyhrožuje se pokutou 1 až 10 zl., v případě opětném
až i 20 zl. aneb vězením od 12 hodin do 4 dnů.
Zvláštní nehoda. Na jednom pražském středním
ústavě chtěl studující na kreslicí desku obvyklým
způsobem, totiž tak zv. lepenkou, proužkem to papíru,
na jedné straně lepidlem natřeným, napínati papír.
Aby lepenku navlhčil, jel proužkem přes jazyk od
levé strany k pravé, při čemž si jazyk naskrz po
celé šířce ostrou hranou lepenky, jako by nožem,
do značné hloubky prořízl, tak že si značné pora-
nění způsobil To však není vše. Lepidlo — nejspíš
velice staré a Bůh ví z čeho sestávající — vniklo
do rány i jest obava, že může nastati otrava krve.
Dosud se neví, co se z věci vyvine. Varujeme tudíž
důtklivě před podobnou manipulací, která se zhusta
při zalepování zálepek, navlhčování poštovních známek
kolků atd, opakuje.
Hvězdy se setkaly. V pátek večer bylo lze na
západním nebi, kde vidíváme třpitivou večernici, po-
zorovati úkaz právě tak skvělý, jako vzácný. Tatáž
večernice, jež jak známo slove Venuše či Krásopaní,
sblížila se k 7. hod. večer s druhou nejjasnější oběž-
nicí nebeskou, s Jupiterem. V pátek večer stála jas-
nější Venuše v pravo od Jupitera, kdežto v sobotu
dopoledne potkaly se obě hvězdy a v sobotu již Ve-
nuše vlevo od Jupitera stála a víc a víc se od něho
vzdalovala. Čím delší den, tím líp bude lze večer
pozorovati Venuši a Jupitera.
Práva žen v přechodném roce nejsou nyní sice
o nic svobodnější než v letech obyčejných, ale staří
Anglosasové měli ve svém zákonníku zvláštní para-
graf, který by dámy 19. století jistotně potěšil, že
by se byly vzdali zaň rády celého boje za emancipaci.
Paragraf onen zněl: „V každém přechodném roce
náleží pannám a vdovám přednost před muži a úplná
svoboda co se týče námluv a vdávání. Učiní-li v
takovémto roce dívka neb vdova některému muži
nabídnutí k sňatku a požádá jej o ruku, nesmí jí
tento odmítnouti, nýbrž je povinnen si ji vzíti za
manželku!“ Nebesa! Kdyby tak v letošním roce pře-
chodném vešel zase anglo saský zákon v platnost,
byl by jistě do konce masopustu celý mužský svět
pod pantoflem.
Paní Šamberková, bývalá herečka Národního
divadla, skončila v Hamburku sebevraždou. V po-
slední době byla ouplně opuštěna a okolnost tato
přiměla ji, že si život odňala. Přeřezala si v lázni
hlavní tepny a když smrt vykrvácením rychle nená-
sledovala, střelila se dvakrát z revolveru do spánku
a sklesla mrtvá na zem.
Regulováni cen obilných pomocí státu v po
slední době v různých časopisech čile se přetřásá.
Myšlénka ta není však nic nového. Již r. 1727 vydal
spořivý král pruský Vilém I patent, jímž se ceny
obilí za tehdejší úrody tak upravují, aby poddaní
rolníci a nájemci nebyli ohroženi klesáním cen a
požehnání nebes tak využitkovati mohli, aby dobře
vyšli. Obilí, jež nikdo aspoň za ustanovenou cenu
nekoupil, přijímáno v téže ceně do státních skladišť.
K výstraze vystěhovalcům do Ameriky. O
nesvědomitých agentech, kteří lákají vystěhovalce
do Virginie, píšou „Baltimorské Listy“: V sobotu
dne 16. ledna t. r. navštívila závod náš rodina
Al. Procházky, ubírající se z Virgine do Iowa ke
svým příbuzným. Bolně vyslechli jsme žalostný nářek
její, neboť ač záleží z pěti členů k práci způsobilých,
po dvouletém pobytu vrací se z Virginie v pravém
slova smyslu okradena od nesvědomitých agentů
pozemkových v Petersburku o celé své jmění na
2000 doll. Rodina Procházkova vyměnila totiž farmu
ve Virginii od firmy Pyle De Haven prostřed-
nictvím českého agenta Jos. Machata v Petrsburku.
Přes 11 neděl putovali se svými povozy v nejlepší
naději, jak bylo od agentů jím nabulikováno, do
této „zaslíbené země“, nedbajíce svízelů v cestu se
stavících, ale dnes smutně bez naděje odjíždějí opět
na západ s trpkou zkušeností, která je stála ve
škeré úspory dlouholeté práce. Nelze býti slušně živu
ve Virginii ani při práci otrocké! Toť faktum, které
dokazuje osud rodiny Procházkovy, jak Pavla, Diviše,
Janka a Juránka, kteří taktéž pozbyvše jmění, tyto
dny odtamtud se odstěhovali. Podobně rodiny Pirnera,
Dušánka a Plouška se stěhují se ztrátou svého jmění,
nechávajíce farmy prázdné v rukou zlodějských a-
gentů. I ostatní osadníci čeští ve Virginii rádi by
se prý odstěhovali, jen kdyby mohli, třeba se ztrátou
farmy prodati nebo peníze si vydlužiti. Proto každý
veřejně Virginii chválí, aby přilákali jiné rodáky
a takto opět upadnutím těchto do škody sami se do-
dostali pryč. Kdo ještě po tak hrozných zkušenostech
by chtěl ve Virginii farmařiti, tenť by musil býti
vskutku blázen. A kdo by chtěl nyní ještě tuto
agentskou pasť zlodějů a vydřiduchů odporučovati
našim osadníkům, ten nezasluhuje nic jiného, než aby
byl na prvním stromě oběšen! Proto varujeme ro-
dáky naše, aby do Virginie se nestěhovali a vůbec
si lákadel z Petersburku nevšímali.
Pravidla života pro rolníka. Český list „Hlas“,
vycházející v Americe, přináší „Pravidla života pro
amerického rolníka“, kteráž stejně výborně hodí se
i pro naše poměry: Měj v pořádku svůj zápisník
Zvířatům dávej pravidelně sůl. Drž se svého povo-
lání. Plevel jest lupič. Se zástupcem v hospodářství
daleko nedojdeš. Zařiď si příbytek svůj dobře a po-
hodlně. Čti jen dobré noviny a knihy. Zasaď každým
rokem několik stromů. Nepodpisuj za nikoho směnku.
Měj všecko na patřičném místě. Hnoj pole, aby se ti
nevymrskala. Nejen množství, ale i dobrota hnoje
jest stejně důležita. Barvy jsou lacinější než nová
prkna. Měj u domu zahradu. Používej k setí jen do-
brého a vybraného semene. Vykonej svoji práci co
nejdříve, to jest, neodkládej ji. Nemáš-li pro seno žád-
né kolny, budeš míti peněženku děravou Žádný
rolník toho ještě nelitoval, že své pole dobře vzdě-
lal. Dej máslu barvu dříve, než vyjde z krávy, to
jest, krm krávu jetelem a jinou dobrou pící. Neroz-
hazuj jen mrvu na poli, ale také hleď, aby byla
dobře pokryta. Hospodářské náčiní své měj neu-
stále pod střechou. Rez a hniloba škodí tvému ná-
činí více, než upotřebování ho. Pracuj rozumně. Či-
stota v domě jest hlavní věcí; pečuj o čisté náčiní,
čisté ovocné zahrady, čistá semena, čistý vzduch,
čistý dvůr, čistý chlév, čistou kolnu, čistá koryta,
čiste lůžko a čisté svědomí. — Jen jedno ještě dluž-
no dodati: „šetrnosť“, kterou americký rolník ode
dávna se vyznamenává a na kterou u nás mnozí
zapomínají.
Pronásledovaní vrabci v Americe. Amerika má
nyní novou palčivou otázku, otázku vrabců. Svého
času byli vrabci do Ameriky houfně dováženi, neboť
pozorováno, že lupení stromů z pravidla již počát-
kem leta padá za oběť housenkám. Tomu měli od-
pomoci vrabci a z počátku také konali dobré služby.
Vrabec dobyl si v několika letech v celé Americe
všeobecné přízně a jest nyní právě tak doma v Ka-
lifornii jako ve státě New-Yorku. Pojednou však se
spozorovalo, že milý vrabec změnil velmi nechvalně
svoje spůsoby, že se živí pouze obilím a že zapuzuje
ptáky zpěvavé. Škoda, kterou každoročně prostředně
a bezprostředně spůsobuje, udává se na mnoho mi-
lionů. Zákonodárný sbor státu Illinois nyní vypověděl
vrabcům válku a vypsal na hlavu každého vrabce
cenu 2 centíků. Následkem toho mládež v Chicagu
užívá každé volné chvíle, aby sebrala co možná
největší počet hlav a dala si vyplatit od úřadů pe-
níze na mlsky. Kdo zná povahu chicagských ulič-
níků, mohl hned z předu uhodnout, co se stane, že
totiž na ulicích nikdo nebude jist svým životem.
Doba odstřelování vrabců, určená na tři měsíce,
počala dne 1. prosince a nyní již lze znamenat ná-
sledující výsledky tohoto moudrého opatření: malý
jeden hoch byl zastřelen a 30 dorostlých osob ra-
něno broky do oka, dvě z nich tak těžce, že přišly
úplně o oko. Že mimo to rozstříleno tisíce tabulí
v oknech, budiž připomenuto jen mimochodem. Nyní
dlužno čekat, až zákonodárný sbor zákon, dovolující
střílení vrabců, opět zruší, neboť chicagské policii
ani nenapadá, aby zakázala střílení v ulicích světo-
vého města.
Obchod s děvčaty do Cařihradu. Z povolaných
k tomu kruhů ve Vídni uvádí se ve veřejný tisk
následovní upozornění: V nejnovější době množí se
žaloby, že se obchod s děvčaty z Rakousko-Uherska
do Orientu a zejmena do Cařihradu vzdor nejpří-
snějšímu nastupování rakousko-uherských úřadních
zastoupení oproti notorickým kuplířům, kteří se
v Cařihradě zdržují a rakousko-uherskými státními
příslušníky jsou, stále množí a vzrůstá. Prostituce
v Cařihradě přímo povahu otroctví nabyla a prosti-
tuované jsou tam hotovým předmětem obchodním,
upozorňuje se proto na trestné rejdy těchto kuplířů
a na jejich snahy pojednaná a osud svůj netušící
děvčata, co nejvíce vykořistiti. Aby však snahy úřadů
dosáhly vydatných a žádoucích výsledků, třeba, aby
také obyvatelstvo samo se střehlo, aby agenti caři-
hradských upírů z našich krajů nemohli vylákati
žádné kořisti.
Místo kata ve Vídni jest vypsáno. Spojeno jest
s ním roční služné 420 zl., svobodný byt neb ná-
hrada 105 zl. ročně, pak roční příspěvek 210 zl.
na vydržování dvou pomocníků, které si kat sám
zvolí. Žádosti přijímají se do 1. března v presidium
c. k. vrchního zemského soudu ve Vídni.
Nebezpečný a zdraví škodlivý balsám pro vzrůst
vlasů. K řadě mastičkářských přípravek a prostředků
napomáhajících k rychlému vzrůstu vlasů — dle u-
dání výrobců také na oněch místech, odkud tyto
úplně již vymizely — jež zdravotními úřady byly
z oběhu vzaty a prodej i užívání jich přísně zaká-
záno, přidružil se těchto dnů opět výrobek německé
firmy Hanger & Loeber v Berlíně, S. W. Leipzigerstr.
46, Balsám pro vzrůst vlasů, jejž tato firma také
do Rakouska zasýlala a v českých novinách ohla-
šovala, obsahuje, dle úřady zavedeného chemického
zkoumání, součástky olova, ačkoliv na etiketě tohoto
„léku“ mluví se o úplné neškodnosti jeho. Mini-
sterstvo vnitra vydalo tedy na základě tohoto zkou-
mání výnos, kterým se prodej tohoto balsámu za-
kazuje.
Dlouhá noc a dlouhý den. V polárních kraji-
nách naší země — jak známo — slunko po celé
měsíce nevychází, tak jako v letě právě nezachází.
Město Hammerfest leží v oněch točnových krajinách
a zavedlo si právě pro svoji dlouhou zimní noc
elektrické osvětlení a to ve všech domech. Polární
noc počíná každého roku 18. listopadu a končí 23.
ledna, tak že elektrické světlo svítiti musí nepřetržitě
úplných 66 dní. Za to však v letě od 16 května
do 26. července není ho třeba, neboť za celý ten
čas slunko tam nezapadne. Dlouhý ten den trvá
tedy 71krát 24 hodin.
(Zasláno.)
Výbor dámského spolku „Božena Němcová“
vzdává srdečný dík ct. p. Antonínu Kicbergrovi,
cukráři v Domažlicích, za pěkný vyřezávaný rám, který
spolku na diplom „Ústřední Matice Školské“ věnoval.
V „Plzeňských Listech“ ze dne 4. února 1892
č. 15. uveřejněna byla zpráva pod záhlavím „Národní
statečnosť“, dle kteréžto zprávy rozesílal prý spolek
zdejších veteránů německé pozvánky do spolkového
plesu. Zprávu tu úplně vyvracíme a divíme se jen té
smělosti oné osoby, že vzorek pozvánek nám jistou
venkovskou firmou v německém textu zaslaný, řečeným
listům byla odeslala a redakci samou obelhala Prohla-
šujeme veřejně, že při každé příležitosti se spolek náš
hlásí k národnosti české, čehož nejlepším jest důkazem,
že jsme byli jedni nejprvnější v Čechách, kteří zavedli
jsme velení české.
Ze spolku vojenských veteránů v Domažlicích,
dne 10. února 1892.
Jan Procházka,
předseda.
Celohedvábný Foulards od 85 kr. do zl. 4.65 metr
(as 450 rozl. vzorků, hladkých, karovaných, tištěných atd.) rozl.
roby aneb na kusy vyclené až do domu zasílá továrna hedbáví
G. Henneberg (c. a k. dvorní dodav.) Zürich. Vzorky obratem.
Na dopisy 10 kr. porto.
Týdenní trh v Domažlicích dne 11. února 1892.
Přivezeno bylo
Prodáno za cenu dle
I. tř. II. tř. ] III. tř.
zl. kr.]
zl. [kr.
Pšenice . hktl. 96
107
Žito . . „
Ječmen. . „ 142
Oves . . „
130
Hrách . . „
Brambory. „
Zelí. . . kopa
Seno . . . q.
Sláma . . . q.
Máslo . . . kg.
Vejce . .
kopa
zl. kr.
15
7
35
40
5
3
—
15
22
8
7
5
2
80
95
12
7
5
20
3
—
—
—
90
—
—
—
3
1
60
70
—
—
—
—
—
—
2
1
60
40
1
84
60
