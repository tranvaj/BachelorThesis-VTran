odnesli si všichni cizinci náležitý respekt k nám;
nedávno kolovala novinami zpráva, že sám ruský
spisovatel zvučného jména nazval nás pohrdavě
evropskými Číňany.
Dnes vidíme, že příznivý úsudek o nás je v ci-
zině pořád ještě výjimkou, hanobení českého národa
zůstává stále pravidlem. To je nejlepší znamení, že
z naší strany je třeba práce vytrvalé, soustavné,
ač-li vůbec někdy má český národ těšiti se ve světě
pověsti tak dobré, jakou zasluhuje. A za tím účelem
neděje se bohužel u nás takřka nic. Všeho všudy
můžeme zaznamenati jediný vážný podnik; „nově
utvořený vývozní spolek pražský zasazuje se o obe-
slání letošní bulharské výstavy v Plovdivě, kam
v posledních dnech vyslán p. Toužimský. Dobrá,
v Bulharsku nás poznají a to nám prospěje národně
i hospodářsky. Ale co je malé Bulharsko proti ostat-
nímu světu? Proč se u nás nepamatovalo v čas na
světovou výstavu v Chicagu, kde jsme mohli vy-
stoupit před celým světem? Proč se nepracovalo
všemožně k náležitému obeslání této výstavy? Dnes
už je pozdě a proto aspoň povíme, co se stalo.
Pražský žurnalista Hořica dopsal jménem vývozního
spolku teprve dne 27. prosince 1891 předsedovi
českoamerického Národního výboru L. Paldovi, aby
poradil, jak by se Čechové mohli súčastniti chicagské
výstavy. To se dovídáme z amerických listů, z nichž
víme, že se Čechové američtí již dávno před tím
zasazovali o zřízení českého pavillonu na světové
výstavě. Slyšme, jak pochodili. Řiditel výstavy Davis
řekl české deputaci, že Čechům zámořským nelze
prý povoliti pavillon, protože nejsou národem samo-
statným a podlehají vládě rakouské. Ke stavbě pa-
villonu jsou prý oprávněny toliko vlády a nikoli
podřízené národnosti. Budeme tedy zastoupeni na-
nejvýše v oddělení rakousko uherském, čeští vysta-
vovatelé budou tu pouhou popelkou. Minulou neděli
ustavilo se ve Vídni pod předsednictvím ministra
Bacquehema rakouské komité pro obeslání chicagské
výstavy a v tom jsou samí Němci.
Tak jsme pro samé vyrovnací půtky a stran-
nické bolesti zaspali chicagskou výstavu, ale dnes
je pozdě bycha honiti. Pro upřímné Čechy bez roz-
dílu stran plyne z toho naučení, že se nemáme
starati jen o domácí politiku, ale také si všímati
toho, co dělá svět ostatní, jak ten nás posuzuje a
proč nás posuzuje křivě. Měli bychom se starati
nejen o boj vyrovnací, ale též o potřebný boj proti
hanobení českého jména ve světě, o hájení českých
zájmů v cizině. V tom bychom mohli a měli praco-
vati všichni svorně — dnes všichni svorně neděláme
nic. Vídeňský žurnalista V. Kučera podal v té věci
loni českému klubu na říšské radě pamětní spis,
dodnes nestalo se nic; americký novinář Rosewatter
jednal o tom v Praze, neporozuměli mu; bývalý
konsul K. Jonáš psal o tom čelným osobnostem do
Prahy — a zase nic. Kdosi jen psal Chicagské
„Svornosti“, že by posýlal do Ameriky dopisy, aby
si je tam překládali; tomu nápadu se právem za-
smáli, protože svědči o divném rozhledu ve světě
novinářském. Nyní aspoň američtí Čechové sami
hledí před americkou veřejností zjednati českému
jménu lepší pověsť — ale co v Evropě? Kdy budeme
míti řádné zástupce aspoň v Petrohradě, Paříži a
Londýně, aby tam především novinářskou činností
zlepšovali naše styky s cizinou? A kdo k tomu má
dáti podnět? Poslanci, političtí zástupcové českého
národa ať hájí naše zájmy nejen doma, ale také
na venek, ať se učí od našich nepřátel, kteří pomocí
svých tiskových kanceláří dovedou si dělati veřejné
mínění jinak než my. Videant consules — doma
náš lid z boje neuteče, před cizinou ať začnou
bojovat poslanci!
„Ježíš Maria“, zašeptala žena jeho. Ti, kdo stáli
nejblíže, všímli si, že má jen jedinou sukni a šátek,
jejž měla uvázaný přes hubená prsa, že je lehoučký a
roztrhaný.
„Ježíši,“ opakovala žena „a my doma skoro ne-
jíme“ . .
Na dvoře padlo prý několik ran pěstí. Nikdo ne-
mohl říci, kdo bil a kdo byl uhozen . . .
A podivno, ti všichni, kteří byli svědky toho
skandálu, jakoby si řekli, opouštěli místnost jeden po
druhém. Nikomu se nechtělo více zůstat. Za chvíli
byla celá restaurace prázdná, mnohem dříve než v
kterýkoli jiný den.
A bylo přece masopustní úterý. U stolu, kde se
celý výjev udál, všímnul jsem si pestré, bláznovské
čepice.
Nevím, proč vzal jsem si ji na památku.
Onu dívčinu viděl jsem asi tři dny na to. Šla
večer po nábřeží s nějakou kamarádkou a hlasitě se
něčemu smála. Sklepník v restauraci pověděl mi dru-
hého dne všelicos ze života toho, který se s ní tak
dobře bavil . . . Jmenuje se Jan Kralich, je nyní
skladníkem v nádraží a dříve býval sám přednostou
na nepatrné nějaké stanici, kde dopustil se různých
podvodů, byl vyhnán a nynějšího místa dosáhl jen
proto, že jeho žena, Albina byla kdysi vychovatelkou
dětí ředitelových. — —
Vzpomněl jsem si na tu ženu před několika dny.
Četl jsem v denních listech její jméno: „Albina Kra-
lichová, žena skladníkova“. Bylo to v rubrice „Zemřelí“
a k tomu bylo dodáno: „28 roků, tuberkulemi, v ne-
mocnici Milosrdných sester“.
„N. L.
Zprávy různé.
Učitelské. Pan Jan Forejt, zasloužilý učitel na
dívčí škole v Domažlicích, bude na svou žádost po
čtyřicetileté službě dnem 1. března 1892 dán na
trvalé odpočinutí. Zároveň vyslovila mu c. k. okr.
školní rada pochvalné uznání za svědomitou péči,
kterou po celou dobu svého působení ve směru vy-
chovatelském dítkám jemu svěřeným byl věnoval.
Přejeme p. učiteli Forejtovi, by ještě dlouhá léta
na odpočinku ve zdraví trávil.
Osobní. Zdejší rodák, místodržitelský kancelista
v Praze, p. Frant. Merz, jmenován byl oficialem.
— Rodák novokdýňský, prozatimní berní adjunkt p.
Jar. Holub v Plzni, jmenován byl berním ad-
junktem v Táboře.
Sňatek. V pondělí dne 29. února o 11. hodině
dop. slaviti bude sňatek svůj v děkanském chrámu
Páně zdejším p. Jan Machart, tratní dozorce
ve Staňkovech, se slč. Annou Schwarzovou,
dcerou zemř. býv. c. k. kancelisty v Hostouni.
Úmrtí. V pondělí dne 22. února o půl 5. hod.
ranní zemřel po krátké nemoci zápalem plic v Nové
Kdýni p. Charles Lassaux, vedoucí přádelny
tamní továrny vlněného zboží, v 38. roce věku svého.
Týž rozen byl v Belgii.
Hospodářsko-průmyslový spolek v Domažlicích
všeobecně v známosť uvádí, že ve čtvrtek dne 3.
března 1892 ráno započne opět v Domažlicích od-
bývání trhu na hovězí dobytek a že od té doby
každý týden trh tento odbývati se bude. Žádají se
páni hospodáři jak z Domažlic tak i z okolních
vesnic, aby v jich prospěch hojně dobytek na trh
přiváděli a navštěvovali.
Dar. Slavné c. k. řiditelství solných dolů ve
Věličce darovalo na žádosť p. Josefa Svačiny, správce
školy v Luženicích, pro školu sbírku všech druhů
soli, krásných krystalů solných, jakož i mnoho ne-
rostů souložných, pouze za náhradu dovozného.
Místní odbor „Národní jednoty pošumavské“
pro Mrákov a okolí jeví za nově zvoleného výboru
činnosť utěšenou. Mimo valnou hromadu, která se
konala dne 1. ledna t. r., odbývány již dvě schůze
členů, a to dne 17. ledna v Mrákově a dne 2. února
v Tlumačově. V obou schůzích přednášel důst. pan
farář Lambert Ludvík „O důležitosti čteni“. Před-
nášky ty voleny byly pro zdejší okolí velmi vhodně,
a pan přednášející získal si vděk svých četných
posluchačů. Přednášky ty byly zároveň pohnutkou
„Národní jednotě pošumavské“ ku založení „Čtenář-
ské besídky“. Aby pak brzy v život vstoupiti mohla,
pořádána byla odborem dne 7. února taneční zábava
ve prospěch její, kteráž vynesla čistého výtěžku 16
zl. 60 kr. Částka ta na naše poměry zajisté nemalá
svědčí zároveň o přízni tamních občanů k „Čtenář-
ské besídce“. Schůze odbývati se budou dvakráte
za týden a to v neděli a ve středu; místo schůzí
určeno jeden týden v hostinci p. Jos. Vaňka a druhý
týden v hostinci p. Leopolda Plachýho, ve kterýchž
místnostech budou také vyloženy spolkové časopisy.
Dne 6. března t. r. odbývati se bude schůze členů
„U. J. P.“ ve St. Kyčově, kde opět přednášeti bude
důst. p. farář Lambert Ludvík. Schůze ta bude od-
bývána ve jmenovaném místě za tím účelem, aby
oživen byl opět místní odbor pro Starý Kyčov, který
již po pět let nejeví činnosť pražádnou. Místní odbor
mrákovský čítá nyní 55 členů, z nichž 14 jest z Tlu-
mačova, 3 ze St. Kyčova a ostatní z Mrákova.
Vývoj poštovnictví v Nové Kdýni. Roku 1891
byly na poště Novokdýňské expedovány: 67000
obyčejných psaní (nerekomandovaných), 54000 čísel
novin, 15000 korrespondenčních lístků. Telegramů
došlo a odešlo 2200. Roku 1889 činil obrat peněžní
370000 zlatých; roku 1891 již 440000 zlatých. Počet
rekomandovaných dopisů r. 1891 byl: 7800 odešlo,
9200 přišlo; počet balíků: 7800 odešlo, 11000 při-
šlo. Peněžní obrat 440000 zl. takto se specifikuje:
5900 peněžních poukázek odešlo v ceně 81000 zl.,
došlo 4000 poukázek per 75000 zl.; odešlo spořitel-
ních vkladů 2700 per 129000 zl., vyplatilo se 400
spořitelních vkladů per 139000 zl. Činí 440000 zl.
Statistika chudinství. V čísle 8. jsme sdělili, že
p. Dr. Max Wellner, notář Novokdýňský, bude za-
čátkem dubna hotov prací statistickou o počtu če-
ských spisovatelů žijících v Čechách, na Moravě
a v Slezsku. Pan notář jest volný v dubnu 1892
počíti statistiku chudinství ve všech obcích
okresu Novokdýňského, to však jen tenkráte,
vysloví-li mu většina starostů obcí v té věci důvěru,
budou-li tedy představení obcí s tou snahou srozuměni.
Pozor na starožitnosti naše! Jak se dovídáme,
rozlétli prý se po vlasti naší opět cizinci jako upíři
aby shrabovali a za pár grošů skoupili od neuvě-
domělých občanů ještě ty památky, které sem tam
po venkově bývají nedosti oceněny nebo pohozeny.
Cizinci a nekřesťané hltavě slídí a odnášejí do ci-
zozemska vše, co se jim do rukou dostane. Prosíme
tudíž všech přátel našich starožitných památek, aby
pečlivě střežili zrakem sokolím vše, co by těmto
upírům se hodilo a dvojnásobnou rozvinuli horlivosť,
aby ani nejmenší památky se jim nedostalo. Dou-
fáme pevně, že důstoj. duchovenstvo a učitelstvo
toho úplně docílí.
Umělecká zpráva. Rodáku plzeňskému panu
professoru Maxu Pirnerovi v Praze svěřena byla
vnitřní výzdoba chrámu sv. Václava na Smíchově.
Druhý rodák plzeňský prof. Frt. Sequens, dříve
učitel, nyní kolega předešlého, pracuje o výzdobě
stěn a kartonech pro okna sv. Vítské kathedrály.
Rakouský vývoz do Ameriky. Účinky zákona
Mac Kinleyova, ačkoliv teprve rok tomu, co vešel v
platnosť, lze již nyní přibližně posouditi a lze v uply-
nulém roce, hlavně v prvních měsících, znamenati
neobyčejnou zdrželivost a hromadění se zboží všech
oborů. Jmenovitě zboží vlněné, jemné zboží bavlněné
a samety všech druhů (o často uváděných knoflících
perleťových ani nemluvě), utrpěly neobyčejné újmy,
a nejen není naděje, aby v době nejbližší nastoupilo
vyrovnání bližší, nýbrž třeba se obávati, že dojde
ku dalšímu snížení neb odstranění cla na surovou
vlnu, jež by průmyslu domácímu ještě více bylo
na prospěch, takže by tím průmysl zahraničný ze
zdejšího trhu téměř úplně byl vyloučen. Ježto však
zamýšlené opatření dosud nestalo se zákonem, zbývá
pro průmysl zahraničný možnost přívozu ještě v
celé řadě skupin, z nichž však Rakousko-Uhersku
bude sotva lze se účastniti ve skupině jiné než
v nejjemnějších látkách modních. V ostatních obo-
rech jest dovoz do Ameriky téměř nemožný.
Zima na Šumavě. Tou dobou, kdy již počíná
se u nás zima méně po domácku cítiti, a kdy dni
sněživé a v pravdě zimní ustupují stále častěji vla-
hému počasí, na horách šumavských dosud kraluje
v živé síle a moci. Snad nebude nezajímavo pro
mnohé přátely naší krásné Šumavěnky a zejména
četně navštěvovaných krásných partií na hranici
bavorské, zvěděti, že dle zpráv z krajiny eisensteinské
leží tam sníh již od Vánoc, od kteréž doby vůbec
nesešel. Okolnost ta pro domácí obyvatelstvo značí
nemalou výhodu, neboť může pilně a pohodlně pra-
covati na dopravě dřev, která v krutých měsících
zimních skýtá takřka jediný pramen výdělku těmto
krajům, bohatým sice krásami přírodními, jinak
však chudobným. Dříví z lesů dopravovati lze je-
dině v zimě a když jest sanice. Letos zde dopra-
vovali pohodlně jak kmeny, které se vlekou jedno-
tlivě z lesa po svazích do nížin, tak i velké náklady
dřev, jež po saních vozí povozníci do parních pil.
V uplynulém témdni padal sníh však tak hustě a
nepřetržitě, že konečně bylo i tohoto jinak pro Šu-
mavu požehnání příliš mnoho. Dopravy vázly a ne-
bylo ani důstatek pracovníků k očištění silnice, úvozů
železničních a nádraží od napadlého sněhu.
Čtvrtzlatníky. Zmínili jsme se před časem o
výnosu ministerstva financí, aby z úřadních pokla-
den uváděny byly do oběhu čtvrtzlatníky místo dvou-
šestáků a upozornili tím obecenstvo na nastávající
rozmnožení tohoto druhu běžné mince. Mimo očeká-
vání se tak nestalo, že výnos namnoze pominut a
čtvrtzlatníky zasýlány jako dříve hlavní zemské po-
kladně, místo aby vydávány byly obecenstvu. Finan-
ční zemské řiditelství v Praze byvši touto pokladnou
na věc upozorněno, nakazuje opětně podřízeným
úřadům a pokladnám, aby zmíněného výnosu přísně
dbaly, ba hrozí i tresty. Lze tudíž nyní již s větší
jistotou očekávat čtvrtzlatníkovou záplavu.
Z kruhů vojenských vysloužilců. Dovídáme se,
že sdružení vídeňských veteránů rozesílá po českých
spolcích vysloužileckých německé pozvání k odha-
lení pomníku Radeckého ve Vídni. Četné spolky
vrátily již pozvání ta zpět s doložením, že u nás
„obcovacím jazykem“ jest čeština, a že slavnosti
té se nesúčastní. Miníme, že i naše západočeské spolky
zachovají se v záležitosti té podobně. My máme již
Radeckého pomník v Praze a ten nám úplně stačí.
Světová výstava v Cnicagu. V obchodní komoře
dolnorakouské byla za předsednictví ministra obchodu
markýza Bacquehema konána schůze ústřední komise
pro obeslání světové výstavy v Chicagu, v níž
ministr prohlásil, že vláda k tomu účelu věno-
vala 75.000 zl. a jmenovala rakousko-uherského
konsula v Novém Yorku dra. Palitschka vládním
komisařem při této výstavě. Po té se jednalo o řádu
pracovním pro komisi a usnešeno, aby se bez od-
kladu počaly konati přípravné práce k obeslání
světové výstavy chicagské. Jest jisto, že vlast naše
také na této výstavě bude co nejdůstojněji ve všech
oborech průmyslu a umění zastoupena? Protektorem
rakousko-uherského oddělení výstavního jest Jeho
cís. Výsost pan arcivévoda Karel Ludvík.
Petice proti košerování. Švýcarský spolek proti
trýznění zvířat v Bernu podal vládě žádost s 50.000
podpisy, aby židům obvyklé košerování zapověděla.
Uprázdněné místo. Při státním realním a vyš-
ším gymnasii v Klatovech obsadí se uprázdněné
místo skutečného učitele pro klasickou filologii
jakožto předmět hlavní a češtinu jakožto předmět
vedlejší s příjmy zákonem vyměřenými. Žádosti
buďtež podány do dne 31. března 1892 c k. zemské
školní radě v Praze.
Obchodníci s děvčaty. „Schlesische Zeitung“ se
dovídá, že hrabě Taaffe opětně jednotlivým zem-
ským správám zaslal vyzvání, aby učiněna byla
přísná opatření proti obchodu s děvčaty. Ve vyzvání
tomto se uvádí, že přese všechna dosavadní opatření
lákána jsou děvčata z Rakousko-Uherska do zemí
východních a zvláště do Cařihradu. Dívky, jež stá-
vají se oběťmi ničemných obchodníků, nemají oby-
čejně žádných průvodních listin a neumějí ani čísti,
ani psáti, následkem čehož vznikají rakousko-uher-
skému zástupci v Cařihradě veliké potíže při jich
odesílání do vlasti zpět, neboť dívky tyto o svých
domovských poměrech nepodávají žádných bezpeč-
ných zpráv. Jako obchodníci s dívkami se uvádějí:
Abraham Tannebaum, J. Seligmann, Berta Schulman-
nová a M. Bedner. Ke konci doporučuje se ve vy-
zvání tomto, aby obyvatelstvo pomocí časopisů upo-
zorněno bylo na trestuhodné jednání dotčených ob-
chodníků s děvčaty.
Jubileum pendlovek. Kyvadlové hodiny slaví
