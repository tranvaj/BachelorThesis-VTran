Číslo 9.
POSEL UD ČERCHOVA
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Poštovní zásylkou:
Čtvrtletně:
Pro Demažlice:
za hranice . 1 zl. 33 kr.
čtvrtletně . 1 zl. 20 kr.
čtvrtletně . . . . 1 zl.
do Ameriky . 1 „ 46 „
půlletně . . 2 „ 40 „
půlletně . . . . 2 „
Donáška do domu 6 kr.
ročně . . . 4 „ 80 „
 4
ročně . . . .
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inseratů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Ročník XXI.
V Domažlicích, dne 27. února 1892.
Ve schůzi říšské rady dne 19. února zasazoval
se posl. dr. Vašatý o stavbu dráhy Březnice-
Blatná-Strakonice, jelikož celý český západ
v míře nejvyšší spojení toho zapotřebí má. Poukázal,
že málo jest všímáno bídy, jež tisíce chudáků z
krajů těch za moře vyhání, za to však že vše obě-
tuje se na zbrojení, takže na nepatrné lokální dráhy
v jižních Čechách musí obyvatelstvo po několik lid-
ských věků čekat.
Posl. dr. Masaryk připojuje se k žádosti pana
referenta a doporučuje jmenem svých kollegů zprávu
železničného výboru netoliko k ocenění ale ku pro-
vedení obsažených v ní projektů. Týž praví dále:
„Opět a opět musíme upozorňovati vládu na
náš český jih a jihozápad.
Slyšíme, že v Blatné pro nedostatek železnič-
ního spojení jeden z nejstarších cukrovarů vzal za
své a tytéž a podobné zprávy dostáváme z jiných
zanedbaných vládou krajin chudého Pošumaví.
Pohledněte, jak hyne domácí průmysl v Do-
mažlicích a jinde, kterak soustružníci krajů pošu-
mavských jsou bez práce a bez chleba — a jestli-
že štědrou rukou máme povolovati milliony a milliony
na dráhy vojenské, nemáme aspoň stejnou měrou
připraviti se proti vnitřnímu nepříteli — proti ochu-
zení celých krajů! A myslíte, že hlad se pociťuje
pouze ve Vídni a nikoliv v Domažlicích a v Tachově?
Jeden řečník nedávno mluvě pro dráhu halič-
skou, nazval naši vlast, jakož se to děje obyčejně,
perlou Rakouska. Avšak co máme říkati my zástup-
cové lidu v Čechách, když velká část této perly se
nejen neleskne, nýbrž dokonce se kazí a ničí?
My poslancové z Čech a zejména z chudých
krajů musíme pořád a pořád povznášeti svého hlasu
aby vláda postarala se o železniční spojení zaned-
baných krajů jihočeských. Žádáme, aby se konečně
lokální dráha Březnice-Blatná-Strakonice postavila.
Ať se nám neukazuje, že máme zde v Čechách
tolik a tolik lokálních drah; ano máme jich přes
dvacet, avšak o to běží, že celý kraj pro který
mluvím, je beze všech lokálních dráh a že vláda,
jak známo, našim lokálním dráhám až na jednu
nebo dvě mimo osvobození od daní žádné podpory
poskytovati nemusila.
A právě proto, že my v Čechách ve prospěch
říše tolik podnikati musíme, máme tím větší právo
žádati, aby vláda také něco učinila pro naši zemi.
Jsem úplně přesvědčen, že tu mluvím ve smyslu
všech českých poslanců bez rozdílu stran. (Souhlas.)
Žádáme proto též, aby vláda konečně vystavěla
dráhu Domažlice-Kleneč-Ronšperk-Stráž-
Tachov-Planá. Podal jsem v této příčině slavné
sněmovně již 17. prosince petici politického spolku
pro Domažlice a okolí. Podobné petice podali také
naši němečtí kollegové.
V generální rozpočtové debatě potřeba dráhy
z Domažlic do Plané byla prokázána. Musíme žádati,
aby konečně česko-moravská transversálka byla do-
stavena, neboť dráha Domažlice-Planá je
nutné doplnění této dráhy.
Doufám, že vláda nebude mi namítati, že v
tomto zasedání byly vyřizeny předlohy o stavbě
dvou dráh v Čechách. Námitka tato byla by bez-
podstatná, neboť zde nejedná se o žádné obtížení
státní pokladny, vláda dala tu pouze schválení ku
soukromému podniku. Ale běží právě o to, aby
vláda a říše v Čechách pomáhala tam, kde je nutná
potřeba. (Souhlas.)
Oněch 360.000 zl. jež vláda poskytla nouzí a
bídou trpícím, toť věru drobeček, jehož pravý vý-
znam užšímu voličstvu vysvitne, budeme-li muset
jemu zvěstovati, že vláda Vídni „zatím“ poskytla
41 mill., kteréžto milliony však jsou pouze poukáz-
kou na další a další milliony.
Divím se skutečně, že vláda naše voličstvo
takovýmto způsobem vyzývá, by hodně přemýšlelo
o její rozdělovací spravedlnosti.
Za r. 1889 máme přebytek 22 millionů. Nezbylo
tedy nic na podporu nouzí stížených krajů, není
více peněz na vystavění nutných železnic, jako jsou
obě dráhy, za které se přimlouvám? Jižní a jiho-
západní kraje české potřebují nutně pomoci a pod-
pory a proto očekávám pevně, že vláda vzhledem
k tomu učiní své povinnosti zadost. Nežádáme za
milost, žádáme pouze za právo a spravedlnost. (Po-
chvala.)
Při této příležitosti musím upozorniti na citelný
nedostatek, který se při dráhách v jižních Čechách
často vyskytuje.
Právě dnes předložena nám zpráva železničního
výboru, týkající se rozšíření budějovického nádraží.
Podobné stesky a petice podány slavné sněmovně
i z jiných měst, zejména také ze Strakonic, kdež
nádraží, jakož i skladiště jsou úplně nedostatečné.
Bylo mi slíbeno, že nedostatku tomu bude odpomo-
ženo. Dovoluji si na slib tento upozorniti a zároveň
důrazně připomenouti, aby při státních dráhách ná-
draží dělala se větší, aby se přáním obchodnictva v
této příčině více hovělo nežli dosud.
Docházejí mne ze mnohých míst žádosti v tomto
směru, jmenovitě na př. z Vodňan a Prachatic. Pro-
sím, aby vládní zástupce, který za nedlouho projek-
tované dráhy objížděti bude, této záležitosti věnoval
náležitou pozornost.
Končím a navrhuji ku přijetí následující reso-
luci: „C. k. vláda se důrazně vyzývá, aby česko-
moravskou transversálku výstavbou dráhy Domažlice-
Planá docelila“. (Souhlas.)
Naše styky s cizinou.
Č. K. Ve Vídni, 25. února. (Pův. dopis.)
Nastalo nám ticho před bouří, chvilka klidu
před novým bojem o vyrovnání. Tím je všecka
česká veřejnosť zaujata tak, že by bylo zbytečno,
kdybychom se také my v těchto řádcích rozhovořili
o budoucím jednání českého sněmu. My proto ny-
nější parlamentární prázdně použijeme raději ke
zmínce o jiné časové záležitosti, jíž se u nás po-
hříchu věnuje pořád pramálo pozornosti. Máme na
mysli styky českého národa s ostatním světem.
V posledních letech mohlo se zdáti, jakobychom
jen v dělání politiky viděli začátek a konec všeho
veřejného života, ač je pravdou, že ne samou poli-
tikou živ jest národ. Loňská výstava přesvědčila
nás o něčem jiném. Osvědčili jsme se pokročilými
také na poli hospodářském a průmyslovém, tak že
jsme tím byli překvapeni sami a ještě více byl pře-
kvapen svět ostatní. Ale ne svět celý; těch, kteří
se přišli z ciziny na naši výstavu podívat aneb o ní
četli v novinách, bylo celkem přece jen poskrovnu
proti těm, kteří po výstavě znají nás a váží si nás
zrovna tak málo jako dříve. Ba ani z výstavy ne-
Poslanec dr. Masaryk o dráze
Domažlice-Planá.
Feuilleton.
V masopustní úterý.
Veselí dostoupilo svého vrchole, když mezi roz-
jařenými hosty objevil se vychrtlý mladý člověk, jenž
s protivným úsměvem nabízel ke koupi strakaté pa-
pírové čepice, z nichž jednu měl na hlavě.
„Vašnosti, jsme jen jednou na světě“, dotvrzoval
filosoficky, když nikoho dosti nelákalo podivné jeho
zboží.
V hostinské místnosti, plné kouře, smíchu a šumu,
záhy téměř u každého stolu objevily se pestrobarevné
čapky. Prodavač jejich dobře pochodil. Jeho „vždyť
jsme jen jednou na světě“ se ujalo, někdo to i zano-
toval hlasem poněkud nejistým, sklenice řinčely o sebe,
připíjelo se a bujné vtipy střídaly se s hlučným smíchem.
U stolu pod hodinami kdosi povstal, opřel se oběma
rukama o stůl, shodil sklenici, jež se rozbila, a spu-
stil jakousi řeč, která skončila hrozným fiaskem, smí-
chem sousedů a novým zařinčením sklenic.
„Výborně! dost! dost!“ křičelo se ze všech stran.
V tom všeobecném hluku jen blízko dveří u stolu
pod zrcadlem seděli dva lidé, z nichž zdálo se, že jeden
pro druhého zapomněl na celý svět.
Dva zamilovaní . . .
Ona byla děvče asi dvacetileté a bylo až podivno,
jak okázale dávala na jevo vřelou náklonnost svému
milenci, který byl jistě alespoň o 10 roků starší. Tr-
pěla přede všemi pravou ruku jeho na svém rameni a
zdálo se, že jest s tím docela srozuměna, aby její
milý, tváře se, jakoby jí šeptal do ucha, dotýkal se
zcela nenuceně rtem svým její rozpálené skráně.
Nemluvili spolu mnoho, ale pili dost, on i ona,
a při tom hleděli si do očí tak upřímně a vřele, že
ani nepozorovali, kterak v milostném svém roztoužení
stali se předmětem veselého obdivu svých sousedů.
Přeslechli i svůdného hlasu výrostka, jenž nabízel
jim ke koupi zbytek svého zboží, bláznovské dvě če-
pice. Teprve na opětné jeho vyzvání se obrátili, po-
posedli od sebe, a on stáhna ruku s její ramena zdlouha
se napil.
„Vašnosti ať žije masopust! račte si koupit pro
legraci“, pobízel jej vychrtlý prodavač.
Zamilovaný tázavě podíval se na předmět své
touhy.
Ona se usmála a přikývla hlavou. Rytíř její za-
platil, a co ona koketně se smála, ohlížejíc se kolem,
posadil jí pestrou čapku na hlavu.
Pleskla jej přes ruku, ale smála se dál a když i
ona jemu pozornost splatila, tukli si oba plnými skle-
nicemi.
„Ať žije masopust!“ řekli si a bezstarostné tváře
obou zazářily vesele a ruka jeho znovu položila se
jí na rameno a hlavy jejich znovu chýlily se k sobě.
V tom od stolu, kde seděli, zavzněl výkřik a oči
všech přítomných obrátily se k nim.
Bledá jako smrt stála u nich suchá ženská po-
stava s dítětem na ruce. Dítě bylo asi dvouleté a
plakalo. I oči ženiny byly uplakány a tvář její byla
ztrhána a zračila se v ní nenávist až ďábelská.
Jako hyena přiskočila ke stolu a v mžiknutí ude-
řila dívčinu v tvář.
V místnosti plné hluku rázem nastalo ticho téměř
hrobové, trvalo ale jediný mžik, a zaměnilo se hluč-
ným šramotem. Všichni vstávali ze svých míst, hledíce
na podivný výjev; každý tušil, co se asi odehrává,
leč nikdo neodvážil se pronésti jediného slova. Bylo
to jako udeření hromu v nejbujnějším veselí, zmocnil
se rázem každého pocit nevýslovně trapný, zjev po-
divné ženské působil až mrazivě, jakoby zjevilo se
samo neštěstí. —
„Co se stalo?“ ptali se někteří šeptem. Všichni
cítili, jakoby mráz byl zavanul do jejich veselí, že je
začátek trapného výstupu, jemuž předejíti nemá však
nikdo práva.
„Jeho žena“ prolétlo myslí těch, kdo stáli nejblíž
a hleděli na muže, jehož tvář byla v tom okamžiku
zsínala, jako u mrtvoly.
A rozlícená žena podruhé udeřila dívčinu v tvář,
která byla jako politá krví.
„Ty zatracená, tady tě mám“, sípala žena a po-
jednou dala se do pláče . . .
My, kteří jsme stáli kolem, porozuměli jsme
všemu, tváře všech tří byly až příliš výmluvné . . .
Žena třesoucí se na celém těle koktala něco na
omluvu. Nebylo jí téměř rozuměti, mluvila nesouvisle
a trhaně, ale přece objasnila nám to, co napověděl
trapný, podivný a přece zas jen všední výjev. Zrazená
přistihla nevěrného muže . . . Hledala jej celý večer
a
„Ženo, ženo pamatuj se, jsou tu cizí lidé“, zaje-
ktal posléze zdrcený muž a tvář jeho ze smrtelné ble-
dosti přecházela v brunatnost.
„Ty se pamatuj, ty se pamatuj, máš nemocnou
ženu a děti,“ vzkřikla žena, zavrávorala a byla by
snad i s dítětem upadla, kdyby sklepnice nebyla ji
zachytila rukou. Pokoušela se o ni mdloba — — snad
to bylo tím, že nebyla zvyklá horku a kouři, jehož
bylo tu k zalknutí.
Celý výjev odehrál se v několika minutách. Nikdo
z tam těch nepromluvil ani slova. Muž platil.
