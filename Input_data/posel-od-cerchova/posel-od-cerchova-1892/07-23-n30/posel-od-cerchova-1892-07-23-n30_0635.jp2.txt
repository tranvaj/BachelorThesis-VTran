hasičského u král. zemského výboru v Praze, které
se prostřednictvím okresního výboru podati mají.
Bylo by záhodno, aby obce, které sbory zařídit chtějí,
aneb sbory, jež chtí rozmnožiti své nářadí, o pod-
poru onu se ucházely.
Ve schůzi místní školní rady, která za před-
sednictví purkmistra p. P. Hany dne 18. t. m. se
odbývala, zadána byla práce zhotovení nových škol-
ních lavic a kreslířských stolků pro měšťanskou
chlapeckou školu zdejším truhlářům a ustanoveno,
aby v nové budově mimo vestibulum a schodiště též
školní síně, jak zákon předpisuje, byly jedním tónem
barvy vymalovány. Práce tato rovněž byla již s tou
podmínkou zadána, že v době nejkratší hotova býti
musí, aby v ostatním zařízení, jež třeba do příštího
školního vyučování provésti, mohlo býti pokračováno.
Akademický spolek „Chod“ valnou hromadou
dne 19. července odbývanou zasvětil se boji ne o
pouhou existenci, nýbrž o existenci zdárnou, student-
ského spolku důstojnou. Zprávy funkcionářů schvá-
leny a přikročeno k volbě výboru nového. Zvoleni
byli za starostu p. JUC. V. Milota, za pokladníka
p. Fr. Tachezy, práv., do výboru pp.: M. Duffek,
medik jako jednatel, R. Pek, technik jako knihovník,
T. Neubauer, práv. jako zapisovatel, A. Král, práv.
jako správce domu. Jmění má „Chod“: základního
78 zl., výdajného 10 zl. 43 kr. Knihovna rozmno-
žena o 84 svazky dílem koupí, dílem dary jednotlivců,
jimž vzdávají se tímto díky. Na sv. Annu pořádána
bude domácí taneční zábava v sále „u Černého
koně“, a lze doufati, že se vydaří. Zvláště by se
zábavě rázu srdečného dostalo, kdyby se naše
spanilé dámy dostavily v toilletách domácích a ne
v rouše — plesovém. Prvý večírek „Chodem“ po-
řádaný pro zábavu akademiků a širšího obecenstva
zvaného odbývati se má již 1. srpna. Hudební odbor
„Chodu“ cvičí již pilně a produkce ty slibují požitek
vskutku umělecký. Přáti si jest, by obecenstvo jinak
vše podporující i naše studenty svou přízní ještě k
větším činům nadchlo.
Divadlo. (Společnosť p. V. Svobody). V sobotu
dne 16. t. m. provedena burleskní opereta „Mikado“,
zpíváno slušně, i hudba hrála dobře. — V pondělí
s ohlášeného představení „Krejčí kavalír“ pro
slabou návštěvu sešlo. — V úterý sehráno cenné a
oblíbené drama Ohnetovo „Majitel hutí“ se slušným
výsledkem. — Ve čtvrtek dáván obraz ze života se
zpěvy „Studenti na Děvohradě“. Všichni
účinkující dobře si vedli. Zvláště zdařilé byly vý-
kony pp. Juppy a Lapila (správce Čáp a lichvář
Křeček); p. Novotný pěkně provedl úlohu Prokopa
z Děvohradu a sl. M. Svobodová byla v úloze
Naninky roztomilá. Ze zpěvných čísel nejlépe se
líbilo duetto Prokopa z Děvohradu a Naninky
(p. Novotný a sl. M. Svobodová) a vložka slečny
Kleinové (valčík „Ptáš se, mé dítě“). — Dnes v
sobotu dává se Vrchlického „Noc na Karlštejně“.
Douf me, že obecenstvo naše k tomuto představení
v hojnem počtu se dostaví tím spíše, ježto dnes
loučí se s městem naším společnost snaživá, jež
podle sil svých se přičinila, aby podala výkony
zdařilé. Přejeme p. Svobodovi, aby snaha jeho a
veškeré společnosti, jež v době divadelním produkcím
nejnepříznivější městu našemu po mnoho večerů
přijemnou připravila zábavu, i na další jeho pouti
došla zaslouženého uznání.
Všeobecný vzdělávací spolek dělnický pořádal
dne 17. července valnou hromadu, v níž do výboru
byli zvoleni tito členové: Jan Klement předsedou,
Ant. März místopředsedou, Josef Zíka jednatelem,
Jakub Votýpka téhož náměstkem, Jan Prukner po-
kladníkem, Jakub Prášil knihovníkem; ostatní výbor:
Jan Krčma, Matěj Kellner, Hynek Čech, Vojtěch
Ševčík, Jakub Kitzberger.
Zpráva železniční. Dne 15. července t. r. byla
v km. 128.631 tratě Vídeň-Cmunt mezi stanicemi
Kypřicí a Švarcenavou nově zřízená stanice Allentsteig
pro dopravu osob, zavazadel a nákladů, tudíž pro
veškerou dopravu otevřena. Zároveň se otevře dosud
stávající zařízená zastávka Allentsteig pouze pro
dopravu osob a zavazadel. Až do vřadění této sta-
nice do kilometrického udavatele k tarifu díl II.,
seš. 1. stanoví se vzdálenosti pro tuto stanici tím
způsobem, že se ku kilometru pro Kypřici-Vel.
Siegharts, dotýčně Švarcenavu-Světlou též přičte:
Allentsteig-Kypřice-Vel. Siegharts 6 km. a Allentsteig-
Švarcenava-Světlá 11 km. Dovozné se vypočítává
na základě místního tarifu díl II., seš. 1, platného
od 15. července 1892 a sice dle tabulky poplatků
a naduvedených kilometrických vzdáleností.
Divadelní spolek „Havlíček“ odbývá zýtra dne
24. července za příznivého počasí vycházku do sadů
zdejší střelnice. Vycházka ta spojena bude s velmi
bohatým a pestrým programem ku zábavě přítomného
obecenstva. O 3. hodině odpoledne vyjde spolek z
místností p. Jana Bauce Zpáteční pochod ze střelnice
označen bude bengálským osvětlením.
Milovníky květin upozorňujeme na hojnou sbírku
právě v plném květu jsoucích karafiatů a fuksií v
zahradě uměleckého zahradníka p. Frant. Loskota
naproti nádraží v Koutě.
Žně započaly v krajině naší minulý týden při
chladném deštivém počasí.
Tvrdé ovoce, totiž jablka a hrušně na silnici k
Dražinovu vydražil u purkmistrovského úřadu zdejšího
dne 16. července při veřejné dražbě p. Frt. Doubek
za 121 zl., na silnici ku Smolovu p. Frant. Čech
za 40 zl.
Oheň. Dne 16. t. m. o půl 3. hodině ranní
vypukl oheň dosud neznámým způsobem v lednici
hostinského p. Františka Plötze v Maxberku, jenž
rozšířil se v brzku i na sousední stavení č. 31, jež
obé zcela strávil. Hostinský Plötz, jenž pojištěn
jest na 300 zl., páčí si utrpenou škodu na 1000 zl.,
kdežto jeho soused Jan Paa, kterýž pojištěn nebyl
utrpěl škodu přes 300 zl.
Vzal si s sebou českou zem. Na zdejší obecné
a měšťanské škole ukončili letos třetí školní rok
dva hoši, bratři, kteří dáni sem byli od českých
rodičů, žijících v dalekém Rusku, aby se dětem
dostalo řádného českého vzdělání. Tři roky neviděli
hoši rodičů a nové vlasti, v níž ztrávili nejmladší
léta: přirozeně uvítali tedy s radostí vzkaz otcův,
aby se s nastávajícími prázdninami vydali na cestu
„domů“ a Vašíček — mladší hoch, žák IV. třídy
školy chlapecké — ať se prý, tak psal otec, rozloučí
s Českou zemí docela. Bylo viděti hned na útlém
málomluvném hošíku, jak radost jeho, že uvidí rodiče
a druhou jejich vlasť, v níž sám se narodil, něco
kalí. Tázán, nezapíral, že to ono slůvko „docela“.
Školní rok utekl, a hochům nastaly přípravy k daleké
cestě. Mezi těmi přípravami nalezli jednou Vaška,
jak si v koutě kdesi šije malé čtyři váčky. Ptali se
ho, co to dělá — hoch však odpovídal tichým úsměvem,
nechtěje s pravdou ven. Po hodné teprv chvíli přiznal
se s pláčem, že si do váčků vezme s sebou do
Ruska — „českou zem“. Šije prý zrovna váčky
čtyři, že tam v Rusku má ještě čtyři bratříčky —
aby každý dostal po jednom. Rozumí se, že se
mladému vystěhovalci s pohnutím schválil jeho
překvapující dětský nápad. Tak Vašíček své váčky
došil a minulou neděli odpoledne rozloučil se s
vlastí Českou a v průvodu stařičkého dědečka,
který chce, než umře, viděti ještě ostatní svá vnou-
čata v Rusku, odnášel sobě a svým bratřím „českou
zem“ . . . . Dejž Bůh, aby tento krásný dětský čin
tvůj, dítě, pamatoval a zachoval vlasti tebe a všecky,
kdož jako ty, musejí do ciziny, ano, kéž pamatuje
i mnohé doma!
Dar zdejšímu museu. Slečna Marie Langová,
rodačka zdejší, jež po několik roků již v New-
Yorku dli a tyto dny na návštěvě v Domažlicích
mešká, přivezla sebou pro zdejší museum indianský
šip a lžíci z bůvolího rohu, pocházející od družiny
Indianů, usazené u Čertového jezera ve státu Utah
(Setlement of Devilslake) Dárky ty obdržela ze
sbírek P. Vincence Píska, faráře v New-Yorce.
Rozdělování odměn za chov koní odbývalo se
dne 18. t. m. v Staňkovech a sice odměny státní
obdrželi pp.: Ant. Martínek z Osvračína 8 dukátů,
Ant. Křepel ze Lštění 7 dukátů, Josef Janouš z
Osvračína 7 dukátů. Vác. Ruppert ze Srbic 6 dukátů,
Jak. Šlegel z Neuměře 6 dukátů a Frant. Anderle
ze Všekar zemskou peněžitou odměnu 25 zl. Dále
bylo uděleno po jednom dukátu, jež věnovány okresním
zastupitelstvem přeštickým, pp. Josefu Chválovi a
Matěji Kalinovi ze Strejčkovic. Stříbrnou státní
medailii obdrželi pp.: Karel Mráz z Kanic, Vavř.
Leitl z Ouňovic, Jos. Kochmann z Osvračína, Petr
Vachterl z Vranova, Josef Bozděch z Kanic, Jiří
Kotáček ze Strejčkovic a Jak. Bošek z Puclic.
Stříbrnou medailii zemědělskou obdrželi pp.: Antonín
a Adam Křepel ze Lštění, Ondřej Žáček z Kvíčovic,
Vác. Němec z Chotiměře a Jak. Ouřada z Mimova.
Nebezpečný host na Šumavě. Na Šumavě zvlášť
v okresu plánickém objevil se letos nebezpečný host,
housenka tak zvaná „nočňátko“ „murra gamma“ v
takovém množství, že hrozí zničiti celou letošní úrodu
lnu, bramborů a ovsa. Postižené obce obrátily se
s peticí na poslance dra. Dyka, který ve věci té
intervenoval u ministra orby a jemu věc přednesl
s prosbou za podporu osudnou katastrofou navšti-
vené krajiny. Ministr hř. Falkenhayn přijal spisy
věci té se týkající jakož i vzorky poškozených
druhů lnu a slíbil, že okamžitě učiní potřebné kroky
k záchraně postižené krajiny. Táž housenka vyskytla
se již i u nás a hubí značně brambory, o čemž každý
v okolí města přesvědčiti se může. — Německé
listy píší, že v kraji hlubčickém v Pruském Slezsku
vyskytlo se letos neobyčejné množství housenek na
polích, které zejména letošní sklizeň zemáků úplně
zničily. Celé miliardy prý jich dne 14. t. m. dopol.
táhlo po silnici, která na čtyři kilometry délky jimi
byla poseta. Dovezli silniční válce a přejížděli po
nich, čímž veliké množství jich usmrtili. Kopyta
koňská byla až po spěnačky od nich umazána.
Housenky jsou zelené a mají tři tmavé čáry na
hřbetě.
V záležitosti zřízení nového hřbitova v městě
našem došlo od zdejšího c. k. hejtmanství vyzvání,
aby purkmistrovský úřad se vyjádřil, jaké kroky
učiněny byly v této nalehavé zdravotní věci, jak
po vyřízeni žádostí a námitek od velesl. c. k. mí-
stodržitelství nařízeno bylo, a zpráva o tom by během
osmi dnů podána byla. — Jak se dovídáme, podána
bude purkmistrovskému úřadu zdejšímu petice po-
nejvíce občanů hořejšího a týnského předměstí, by
hřbitov u sv. Jana byl ponechán a rozšířen na roz-
sáhlé sousední pole. Petice ta obsahuje již na 300
podpisů.
Francie má 900 milionů dolarů ve zlatě a 700 mili-
onů ve stříbře. Po Francii přijdou Spojené Státy
severní Ameriky se 700 miliony ve zlatě a 480
miliony ve stříbře; třetí místo zaujímá Velká Bri-
tanie s 550 miliony ve zlatě a 100 miliony ve
stříbře. Na čtvrtém místě jest Německo s 500 mili-
ony ve zlatě a 145 miliony ve stříbře. Rakousko-
Uhersko má as 30 milionů ve zlatě a 120 milionů
ve stříbře. Veškeré peníze zlaté nalézající se na
světě v oběhu mají cenu as 3727 milionů dolarů,
veškeré peníze stříbrné cenu 3820 milionů dolarů.
Kdyby všechny zlaté peníze světa byly roztaveny,
utvořená z nich kostka měla by délky, šířky a
výšky 685 metrů, kostka ze stříbrných peněz měla
by šířky, délky a výšky 1000 metrů.
Turecký rozum a vtip. Jedna hodina, v níž
je konána spravedlnost, platí více než sedmdesát
sedm let modliteb! — Tisíckrát slyš, jednou mluv!
— Moudrá mysl bez moudrých činů jest jako oblak
bez deště! — Kdo ti donáší klepy o jiných, roz-
náší též jiným klepy o tobě! — Nezáviď nikomu
čistotu jeho turbanu, neboť mýdlo na jeho vyprání
mohlo býti na dluh koupeno! — Není na světě člo-
věka, který by nezažil v životě žalu a strastí, a
je-li nějaký, pak není člověkem! — Zloděj, který
se nedá polapit, zůstává mužem poctivým! — Byť
jsi měl tisíc přátel, není to mnoho, byť jsi měl jen
jednoho nepřítele, je to již velmi mnoho! — Kdo
chce mezi lidmi pokojně žíti, musí být slepý a
hluchoněmý! — Darovaný ocet jest sladší, než
koupený med! — Moudrý nepřítel jest lepší než
přítel bláznový! — Nejkrásnější místo světa jest
v sedle na hřbetě pěkného koně, nejlepší útěcha v
dobré knize! — Neptej se ptáka, odkud přiletěl,
ale jak zpívá! — Trpělivosť jest kličem k bráně
radosti! — Kdyby se dalo řemeslo koukáním nau-
čiti, všichni psi byli by řemeslníky! . . ..
To se povedlo! Ve velkovévodství Badenském
musejí dle zvláštního nařízení dopraveny býti všecky
mrtvoly ve 24 hodinách po nadešlé smrti do úmrčích
komor. V dodatku nařízení toho však stojí: „Členů
velkovévodské rodiny a židů se toto nařízení netýká.“
Dešť nedoslýcha. Proč prší často tam, kde ho
není třeba, a ne tam, kde by rádi měli dešť? O
tom koluje mezi jihoruskými rolníky následující
průpovídka. Dešť je přihluchlý. Bůh mu řekne:
jdi, kde černá! a on jde, kde včera; Bůh mu velí:
jdi, kde prosí a on jde, kde kosí; Bůh poroučí:
jdi, kde čekají a dešť jde, kde sekají.
Zápas o světovou výstavu. Od roku 1851, kdy
byla první světová výstava v Londýně pořádána,
vystřídaly se světové výstavy ještě v Paříži a ve
Vídni a sice v Paříži třikrát, kdežto v Chicagu v
Americe příštího roku světovou výstavu míti budou.
Jen Berlin, který se také za světové město vydává,
neměl ještě žádné světové výstavy a takž chystali
se tam letos pořádati takovou výstavu k roku 1900
a oznámili to též vládě francouzské. Ta ale spletla
hned v první chvíli plány berlinské, neboť usnesla
se, že sama Bude v Paříži roku 1900 pořádati svě-
tovou výstavu. To ovšem pány v Berlině velice
zamrzelo, neboť byli přesvědčeni, že dvě světové
výstavy v jednom roce pořádány býti nemohou a i
kdyby tak se stalo, že by ona v Berlině smutně
dopadla. Aby dali Francouzům odvetu, ustanovili
se na tom, že budou světovou výstavu pořádati v
Berlině roku 1898 a obec berlinská povolila také
hned 10 milionů mark na přípravné práce výstavní
a říšská vláda zaslala všem ostatním vládám ně-
meckým vyzvání, má-li světová výstava roku 1898
pořádána býti. Dosud ale ještě žádná z těchto vlád
neodpověděla a mimo Berlin nejeví se v ostatním
Německu žádné přílišné sympathie pro světovou
výstavu berlinskou. Poněvadž pak se již nyní hlasy
ozývají, že Francouzsko výstavu berlinskou vůbec
neobešle a Rusko že asi podobně učiní a poněvadž
i jiné země evropské, kde, jak známo, jen skrovné
sympathie k Prusku se chovají, budou míti výmluvu,
že se chystají na světovou výstavu pařížskou a tudíž
berlinskou obeslati nemohou, dopadne podle všeho
„světová“ výstava v Berlině roku 1898 jen chudě a
poznovu se tu osvědčí, že vojenským vítězstvím u
Sedanu nepřemohli Němci Francouze též v oboru
kulturním.
Celohedvábný Foulards od 85 kr. do zl. 4.65 metr
(as 450 ro zl. vzorků, pruhovaných, kostkovaných, tištěných atd.
rozl. roby aneb na kusy vyclené až do domu zasílá známá
továrna hedvábí G. Henneberg (c. k. dvorní dodav.) Zürich.
Vzorky obratem. Na dopisy 10 kr. porto.
Týdenní trh v Domažlicích dne 21. července 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
43
50
5
40
Prodáno za cenu dle
I. tř.
II. tř.  III. tř.
zl. kr.
zl. [kr.
zl. kr.
40
7
7
25
80
5
60
5
4
4
65
3
3
7
5
4
3
50
40
87
20
10
T
—
—
—
—
Mnoho-li peněz je na celém světě? Zajímavou
tuto otázku, jejíž rozřešení je dosti obtížné, i když
neklade se váha na matematickou přesnost, nýbrž
jen na výsledky přibližně správné, zodpověděl na
základě obsáhlých studií ředitel mincovny Spojených
Států. Týž počíta zvlášť zásoby stříbra a zvlášť
zásoby zlata na zemi. Dle jeho výzkumů jest Francie
nejbohatší zemí jak zlatem tak stříbrem. Bera za
mincovní jednotku dolar, dospívá k výsledku, že
—
—
3
1
40
—
—
—
1
—
—
84
30
2
1
(Zasláno.)
Akademický spolek „Chod“
nemaje sám prostředků peněžitých k doplňování
knihovny své, prosí všechny vzácné příznivce stu-
20
