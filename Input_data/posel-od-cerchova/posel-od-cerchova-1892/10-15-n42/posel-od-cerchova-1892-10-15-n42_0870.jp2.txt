tam přívětivěji jednají, než se jedná jinde na mnohých
drahách v Čechách. Jsem dalek toho, abych snad
nějaký samostatný návrh učinil, ale nemohl jsem
opomenouti a na to poukázati, že cesta k lacinému
zjednání této dráhy pro státní správu tím jest možna,
aby se hledělo snížením tarifu na zmenšení výnosu
a následkem tohoto zmenšeného výnosu přišla by
dráha do státní správy laciněji. Poněvadž v celku,
jak jsem pravil, po odečtení nejméně výnosných
roků 1885 a 1886, je ze 7 posledních let nejvýno-
snější rok 1889, a sice obnosem 2,006.050 zl. 97 kr.
— nejméně prospěšnými byly r. 1885 a 1886 a
zase rok 1891 valně sklesl o půl třetího tisíce
zlatých, tedy by byla roční renta zaokrouhleně asi
dva miliony. Krom toho třeba uvážiti, že dle § 19.
koncessní listiny je státní správa povinnována, aby
veškeré vozivo, vyjímaje to, jež původně r. 1862
při započetí vozby bylo na snadě, dle odhadní ceny
znalců západní dráze zaplatila.
Jest třeba uvážiti také tu okolnosť, že musí
se hleděti, aby se zhostila těch 3 milionů prioritních
zástavních listů, které dráze povoleno bylo vydati,
by se zbavila dluhu státu, rozmnožila vozivo své a
učinila jiné nutné investice. Jsem, pánové velectění,
toho přesvědčení, že by touto akcí postátnění české
západní dráhy nikomu se větší služba neprokázala
kromě akcionářům, kteří by zajisté to převzetí dráhy
státem za nynějších poměrů s jásotem uvítali. A
jelikož, jak známo, převalná čásť akcií západní dráhy
se nachází mimo Rakousko, tedy by Rakousko,
vlastně Čechy, byly po drahnou dobu let, po 60
roků, skoro 1 milionem zl. poplatné akcionářům v
příčině této dráhy.
Dovolil jsem si poukázati na okolnosti tyto jen
v příčině té, aby byl slyšán i jiný hlas a jiný náhled
v té věci. Nechť kruhové, kteří mají o tom rozho-
dovati, učiní, jak za výhodné uznají, vše pro dobro
veřejné bez násilného poškození práv soukromých.
Ctěný soused a politický přítel můj pan po-
slanec Elhenický, nikdy nezasloužil té předhůzky,
že mluvě proti jednotlivým vývodům zprávy, hájí
zájmy nespravedlivé; neb on co zástupce a starosta
obce konal jen svou povinnosť! Tím, slavný sněme,
končím.
Zprávy různé.
Slavnost Kolumbova u nás. Pražský kardinál
arcibiskup a po něm ostatní biskupové v Čechách
uveřejnili list papežův, vydaný dne 16. července o
tom, že má v celém křesťanském světě oslavováno
být objevení Ameriky Kr. Kolumbem v polou října.
A sice nařizuje se, že v neděli dne 16. října má v
každém křesťanském kostele po slavné mši sv. za-
zpíváno býti „Te deum laudamus“ na poděkování
za to, že Bůh právě před 400 lety objevením Ame-
riky přivedl rozsáhlé pohanské kmeny indiánské k
poznání víry Kristovy.
Úmrtí. V úterý došla z Klatov truchlivá zpráva
o úmrtí p. Maxmiliana Čermáka, majitele knih-
tiskárny, vydavatele a redaktora časopisů: „Šumavan“
„Uhlavan“ a „Český hasič“. Pan Čermák byl hor-
livým vlastencem a rozšiřovatelem vzdělání po celém
okolí klatovském. Pro svou bodrou povahu byl vždy
a všude vážen. — Po delší nemoci podlehl zánětu
ledvin u věku 49 let. Pohřeb konal se ve čtvrtek
odpoledne v Klatovech o půl 5. hod. Česť budiž
památce jeho!
Padesátiletá památka zdejších trhů. Minulý
měsíc a sice dne 25. září bylo tomu právě 50 let,
kdy ustanoveno bylo na podnět bývalého magistrát-
ního rady p. Františka Melcherse, odbý-
vati každého čtvrtku v Domažlicích týdenní trh. V
týž den byli pozváni zdejší měšťané do radního do-
mu, kdež jim zmíněný magistrátní rada vysvětloval,
jak užitečno by bylo, kdyby týdenní trhy v městě
odbývány byly. Při té příležitosti přednesl ihned
celý pořádek a pravidla trhů těch. Všichni měšťané
souhlasili s návrhem tím, a první trh ustanoven na
6. října 1842, kterýž arci slabě navštíven byl. Druhý
Zatím na ostrovech život Kolumbův nebyl závi-
dění hodný. Opět musil do Evropy k obhájení své cti.
R. 1502, podnikl čtvrtou cestu přes ocean. Vnikl
až k Hondurasu, kdež se dověděl o jiném moři. Střední
Amerika mu unikla.
Další osudy tohoto velikého muže jsou personi-
fikací lidské nevděčnosti. Umořen, opuštěn jsa v bídě
r. 1506. ducha vypustil.
Objevení Mexika stalo se asi za 12 let po smrti
Kolumbově. Vedle pověstí o zemi zlata na západě,
šířila se i jiná o existenci velikého moře, které se za
ní rozkládalo.
Vasco Nunez Balboa jí puzen vystoupil u panamské
úžiny na břeh a dal se na cestu do hor. Dne 25. září
1513. v zálivu svatomichalském pozdravil, jako první
Evropan, širé moře, které nazval jižním.
Do r. 1518. Španělé Ponce de Leon, Cordoba a
Juan de Grialva odkryli břehy zálivu mexického a
poloostrov Floridu, Grialva vnikl až do říše Azteků
a s králem Montezumou ve spojení vstoupil. Bohatství
této staré kulturní říše pohnulo odhodlaného dobro-
druha Ferdinanda Corteza, jenž v té době s místo-
držitelem kubanským se hašteřil, k smělému plánu.
S 585 vojíny, 200 Indiány, 16 koni a 10 děly
vystoupil na pevninu, spálil za sebou lodi a dal se
srdnatě k hlavnímu městu Mexiku na pochod. Pomoci
odbojných kaziků ho dobyl, Montezumu uvěznil a brzy
na to celou říši Španělsku podrobil . . .
(Dokončení.)
trh však se již vydařil znamenitě. Od té doby byly
trhy pořáde sesilovány až dospěly na stupeň nynější.
Dobrý návrh řečeného magistrátního rady p. Frant.
Melcherse zasluhuje po 50 letech zajisté vděčnou
vzpomínku.
Pryč s maďarskou moukou a se zbožím ma-
ďarského původu vůbec! Cholera rozšířena v Pešti
již ve všech okresích, však nejvíce řádí v oné části
města, kde nalezají se téměř všechny velké pešťské
mlýny. Upozorňujeme obecenstvo na to zvlášť a ve
vlastním jeho prospěchu je vybízíme, aby varovalo
se maďarského meliva a vůbec zásylek z Maďarie.
Nečiní-li úřadové ve směru tomto opatření, jest věcí
každého jednotlivce, aby chránil se, jak může. Kon-
sumující obecenstvo nechať nejenom při koupi mouky,
nýbrž i při koupi pečiva má se na pozoru. Dnes
říditi se musíme heslem: „Pryč s uherskou moukou!“
nejen z důvodů hospodářských, nýbrž především z
důvodů zdravotních.
Uherské uzeniny. Kromě obilí, mouky a sádla
dováží se do zemí našich též množství masa vepřo-
vého a mastných výrobků, zvláště zboží uzenářského,
zejména slaniny (špeku) a uherských salámů, a to
již tvrdých, starších a z příčiny té — plesnivých na
povrchu. Salámy tyto uschovávány bývají hromadně
ve skladištích, kde právě vzorná čistota není zřejma
a zasýlány jsou — jakož i slanina — ve starých,
umaštěných pytlících, bůh ví, jakými skladišti neči-
stými kolikráte již prosmýkaných. Čistoty tedy, na
jejíž zachování nyní přísně se dohlíží, není valně
při zásylkách toho druhu dbáno. Že však starými
hadry, obsahujícími množství organických látek
v rozkladu se nalézajících nákaza se snadně pře-
náší a šíří právě tak, jako starými plesnivými ko-
žemi (nevydělanými) jest dostatečně známo a právě
v Pešti bylo množství hadrů, z Německa zaslaných,
spáleno a koží zničeno, aby cholerová nákaza ne-
byla do města toho z Němec zavlečena. Další dovoz
hadrů z Německa do Uher, jakož i koží nevydě-
laných, úředně též z té příčiny zakázán. Tu však
sluší uvážiti, že starý pytel, zejména zamaštěný a
špinavý, na němž lpí množství nečistoty divného
původu, jest právě tak dobře starým hadrem, schop-
ným ku přenášení nákazy, jako kterýkoli jiný
hadr do papíren určený. Starým plesnivým kožím
co do nečistoty a možné schopnosti k přenesení
nákazy splesnivělý povrchem, starý uherský tvrdý
salám a neméně splesnivělý špek čili slanina rovněž
v ničem nezadá. Pryč tedy s uherskými takovýmito
potravinami z Pešti k nám dováženými, nechť se jích
každý varuje v zájmu vlastního zdraví! O dobré uze-
nářské zboží jakéhokoliv druhu není v Čechách
nouze.
Pronájem mýt. Ve finančním okresu Plzeňském
zadají se veřejnou dražbou veškerá mýta silniční a
to buď na dobu jednoho roku t. j. od 1. ledna 1893
do konce roku 1894, nebo na tři leta, totiž od 1.
ledna 1893 do konce r. 1895. Dražba konati se bude
ohledně mýt ve městě Plzni u c. k. finančního okr.
ředitelství tamtéž a ohledně ostatních mýt u dotyč-
ných obecních úřadů, kdež také jsou vyhlášky o
propachtování mýt, podrobný výkaz mýtních stanic
a dražební podmínky k veřejnému nahlednutí vylo-
ženy. Dražbu provede úředník řečeného finančního
ředitelství: v Horš. Týně dne 14. listopadu v 9 ho-
din dopol., v Domažlicích dne 17. listopadu ve 2
hod. odpol, v Klenči dne 18. listopadu v 9 hodin
dopoledne, v Haselbachu dne 18. listop. ve 2 hod.
odpol., v Nové Kdýni dne 19. listop. v 9 hod. dop.,
ve Všerubech (Neumark) dne 19. listop. ve 2 hod.
odpol., v Loučimi dne 21. listop. v 9 hod. dopol.
Hospodářsko-průmyslový spolek v Domažlicích
odbývati bude ve čtvrtek dne 20. října 1892 o 11/2
hod. odpol. v hostinci p. Ant. Holuba svou výbo-
rovou schůzi.
Všeobecně vzdělávací spolek dělnický pro Do-
mažlice a okolí odbývá dne 23. t. m. o 2. hod. od-
polední v spolkové místnosti měsíční schůzi s tímto
programem: 1) Zprávy spolkové. 2) Dokončení před-
nášky „O soustavě sluneční.“ 3) Doplňující volba
a sice 3 členů výboru a místojednatele. 4) Volné
návrhy. Členové dostavte se co nejčetněji.
Pořekadla a pranostiky v řijnu. Teplý říjen,
studený únor, studený říjen, vlažný leden. — Na
sv. Havla dobytek do chléva. — Neprší-li na sv.
Havla, přijde suché jaro. — Opadá-li listí záhy se
stromů, bude pěkný podzim a mírná zima, ale drží-li
na stromech až do listopadu, přijde tuhá zima. —
Jsou-li ptáci, jezevci a zajíci v říjnu tuční, očeká-
vejme tuhou zimu. Mnoho dešťů v říjnu, mnoho větrů
v prosinci. — Sv. Havel češe se stromů poslední ja-
blko. — Na sv. Šimoniše, přikluše se zima tiše. —
Šimona Judy (28), zima je všudy. — Větru, zimy. mlh
a jíní čím dál tím víc než nyní. — Sv. Teresie za-
sazuje zimní okna.
Dědicové hlaste se! Ve Štýrském Hradci zem-
řela 9. srpna 1891. jakási Barbora Najmanová (psala
se Neumanová), která se narodila 8. srpna 1848. v
porodnici vídeňské jakožto nemanž. dcera Barbory,
Najmanové z Dušník. Zemřela bez posledního poří-
zení, zanechavši jmění v ceně 688 zl. 12 kr., k
němuž dosud nikdo se nepřihlásil. Kdo se domnívá,
že má nároky zákonné na tuto pozůstalosť, přihlas se
předepsaným způsobem do 3. července 1893 u c.
k. městského delegovaného okres. soudu v Štýrském
Hradci.
Také jinde žádoucno. Policejní presidium v
Berlíně dalo svými orgány doručiti pekařům ve všech
částech města vyhlášku, kterou tito jsou povinni ve
svých obchodních místnostech vyvěsiti a jež má tento
obsah: „Výstraha“. Ohmatávání vyloženého pečiva
za účelem výběru jest nejenom nechutné, nýbrž jest
i způsobilé vzhledem k hrozícímu nebezpečí cholery
ohroziti zdraví obecenstva. Zboží takto ohmatané v
nynějších poměrech prodavač nemůže zpeněžiti“. —
Obecenstvo přijme zajisté nařízení toto s povděkem,
neboť zajisté i v Berlíně, právě jako u nás, panuje
těžko odstranitelný zvyk, že kupují teprv po důkla-
dném zmáčknutí devíti housek, jestli chřupou, a dů-
kladném jich ohmatání desátou si vyberou — a ne-
může nikdo kontrolovati, do jaké míry kupující má
třeba čisté prsty. Nařízení takové neškodilo by také
jinde, nejen v Berlíně.
Nové zvony v klášteře. Ve středu dne 12. října
byly zdejším tesařským mistrem p. Ant. Krištofem
na věži klášterního chrámu Páně zavěšeny dva nové
zvony, které zdejší konvent za přispění městské spo-
řitelny pořídil. Zvony ty jsou úplně nové a váží
jeden 173 a druhý 100 kilo., t. j. váha zvonoviny;
s celým výstrojem váží dohromady 363 kilo, tedy o
100 kilo více než zvony bývalé. Zvony ulity jsou
v zvonařské dílně Alojsa Diepoldta v Praze a vyni-
kají jak úhledným zevnějškem tak i lahodným tó-
nem. Posvěceny byly dne 6. října t. r. v Praze od
Jeho Milosti pana Ferdinanda Kalouse, tit. biskupa
v Gratianopoli, světícího biskupa pražského, a sice
větší ke cti a na jméno sv. Augustina, a menší ke
cti a na jméno sv. Moniky, jejichžto obrazy také
ozdobeny jsou. Mimo to má každý zvon tento stejný
český nápis: „Za provincialátu P. Alipia Jos. Ton-
dera když převorem byl v Domažlicích P. Methoděj
Leonard Mühlstein podporou slavné spořitelny král.
města Domažlic ulit jest zvon tento od zvonaře A.
Diepoldta v Praze roku 1892.“ Staré zvony pře-
vzal týž zvonař na roztavení. Větší zvon měl tento
nápis: „Ave Maria Gracia Plena. Dominus Decum.
Gos mich Josef Perner in Pilsen. 1748. Menší zvon,
po dlouhou již dobu neužívaný, měl obraz sv. Mi-
kuláše Tolentinského a letopočet 1803.
Pěkné poměry v Haliči. Dle zprávy zemské
školní rady musilo býti letos v Haliči přes 300 ná-
rodních škol (o 44 více než loni) zavřeno pro nedo-
statek schopných učitelských sil. — Dva tisíce tři
sta padesát obcí haličských nemá dosud vůbec žá-
dných škol.
Zákaz kouření u mládeže. Americký příklad,
dle kterého zakázáno je přísně mládeži do 16 let
kouřiti, našel následovníků. Okresní školní rada pl-
zeňská usnesla se k návrhu okr. inspektora p. Vegra,
vyzvati všechny obecní úřady, aby se vší rozhodností
vystoupily proti škodlivému kouření u mládeže do
16 let. Vítáme s potěšením tento pokus a přimlou-
váme se nejvřeleji za to, aby všechny obecní úřady
přičinili se o to, aby zlozvyk, který se v poslední
době u mládeže velice rozšířil, byl vážným vystu-
pováním obecních zřízenců na dobro potlačen.
Veselá chyba tisku. Holandský časopis „Arn-
heimsche Courant“, píše o lipském generálním konsulu
republiky francouzské Jacquotovi, že byl do Amster-
damu přesazen, a činí sdělení své slovy: Francouzský
generální konsul Jacquot v Lipsku, jenž pojmenoval
Němce prasaty, byl v stejné hodnosti přesazen do
Amsterodamu.“
Proti zvyku marně křiku. Zajímavým obrázkem
z dějin vzdělanosti proslavila se obec Hasliberg blíže
Bernu ve Švýcarsku. V tamní škole od nepaměti
jest zvykem, že v době zimni každé dítě školu na-
vštěvující přináší s sebou kromě věcí školních ještě
i polénko dříví. Onehdy zželelo se dvěma pokroči-
lejším občanům dětí i učitele na takovou sbírku to-
piva odkázaného a navrhli v sezení obce, aby do
školy dodáváno bylo palivo obcí. Návrh ten — ač
občané nejsou chudi — narazil na tvrdý odpor a
obec se usnesla, že má zůstati při starém zvyku.
A tak malý svět haslibergský putuje nadále s ta-
bulkou v pravé a s polínkem dříví v levé ruce do
školy s tím hrdým vědomím, že dává-li Pán Bůh
panu učiteli světlo, oni že mu opatřují teplo.
Zábavných Listů, obrázkového časopisu, vychá-
zejícího nákladem činné firmy Al. Hynka v Praze,
vyšlo číslo 26. a nového ročníku XV. číslo 1. s ob-
sahem bohatým, pečlivě redigovaným. Odporučujeme
k hojnému odebírání.
Selský kalendář na rok 1893 vyšel právě ná-
kladem vydavatelstva „Selských Novin“ v Táboře s
hojným praktickým obsahem.
Očkování proti choleře. Doktor Havkin, spolu-
pracovník Pasteurův a vynálezce očkování proti cho-
leře prohlásil, jak známo, že bude v některém na-
kaženém místě očkovati polovici obyvatelstva a druhá
polovice že zůstane neočkována, aby se takto zjistilo
dalším průběhem epidemie v dotyčném místě, zdali
očkování opravdu chrání proti nákaze. Pokus s jedním
člověkem jmenovitě s americkým žurnalistou Stan-
hopem ovšem nedostačuje, neboť, jak opět prohlásil
doktor Havkin, jest různými pokusy zjistěno, že or-
ganismus mnohého člověka jest nákaze cholerové
vůbec nepřístupen.
Ohledně ničení cholerových bacilů konají se
různé pokusy. Americký lékař Tassinari shledal, že
kouř tabákový zničuje bacily nejdéle za 30 minut;
jest tedy záhodno, v čas epidemie kouřiti. Španělští
lékaři upozorňují na pozoruhodný zjev, že za doby
poslední cholerové epidemie ve Španělích r. 1885,
ani jediný z tamnějších úředníků telegrafních, kteří
jsou v neustálém styku s obecenstvem neonemocněl
cholerou; zdá ze tedy, že elektřina působí prospěšně
proti nákaze a snad by se měly podniknout pokusy
s hromadným elektrisováním.
Jak Maďaroní vyučují. Jistý senior povolal k
