Dráha Domažlice-Planá. Dne 31. května 1892
meškala ve Vídni deputace okresu domažlického,
ronšperského, měst Horšova Týna, Hostouně a Ta-
chova za příčinou výstavby dráhy z Domažlic do
Plané. Ministr obchodu ubezpečil deputaci, že zákon
o dráze této podán bude se zákonem o místních
dráhách. Deputace byla též u předsedů některých
klubů. Jak známo, podal politický spolek zdejší petici
o dráhu tuto poslanecké sněmovně a poslanci Masaryk
a Svoboda přimlouvali se o brzké vystavění této
dráhy. Jest na čase, aby se o této otázce jednalo
rázně, aby konečně tato velepotřebná dráha co nej-
dříve vystavěna byla. My jsme přinesli celou řadu
článků, v nichž jsme odůvodnili potřebu této dráhy,
poněvadž ji považujeme za jednu z nejpotřebnějších
podmínek k národohospodářskému zmohutnění města
našeho.
Sokolský výlet. V noci na pátek jeli Domažli-
cemi Čeští Sokolové z Prahy v počtu 94 ku slavnostem
Sokolským do Nancy ve Francii. Na nádraží zdejším
přátelsky byli pozdraveni.
Ze sokolské župy Plzeňské. Ve schůzi odbý-
vané dne 22. května t. r. zastoupeny byly všechny
jednoty až na br. jednoty Přeštice a Kout. Po
zahájení schůze starostou br. dr. Petákem předčítá
br. jednatel došlé přípisy. Přípis Č. O S. týkající
se nedoplatku župního vyřídí br. pokladník sám.
Usneseno zakoupiti 2 exempláře knihy „Župa stře-
dočeská o II. sletu všesokolském“ vydané župou
středočeskou. Přikročuje se k volbám. Volba br. ná-
čelníka odložena, poněvadž nedošel výboru návrh žup.
sboru cvičitelského. Lístků odevzdáno 26. Starostou
zvolen br. dr. Peták jednohlasně, místostarostou br.
E. Tšída, starosta „Sokola“ novokdýňského 23 hlasy,
jednatelem br. Arnet 25 hl., pokladníkem br. J. Postl
25 hl., zapisovatelem br. Štrébl 25 hlasy. Jednání o
výpravě do Nancy a Lvova. Zprávu podává br. Vr.
Port a E Brož. Po delším rozhovoru usneseno vě-
novati účelu tomu celou pokladní hotovosť. Za župu
vyslán bude do Nancy br. Bureš, náčelník jednoty
novokdýňské. Usneseno dále, by župní sjezd sokol-
ský odbýván byl v Blovicích a sice 7. srpna t. r.
Volné návrhy. Br. náčelník dokazuje dopisy, že vý-
tka jemu Č. O. S. činěná, jakoby on soudce ke II.
sletu nebyl oznámil, jest nesprávna. Br. Vejvoda na-
vrhuje, aby v místech, kde to možno, dětské hry
byly pořádány. Br. Šimonek navrhuje, aby návrh
ten byl odkázán předsednictvu. Přijato. Br. starosta
na to prohlašuje schůzi za ukončenou.
První představení opery Národního divadla ve
vídeňské divadelní výstavě a sice Smetanova „Pro-
daná nevěsta“ a Dvořákův „Dimitrij“ sehrány byly
s tak skvělým úspěchem, že všechny vídeňské ča-
sopisy v kritikách svých velmi pochvalně o nich se
zmiňují a praví, že opera česká dodělala se nepo-
píratelného velikého úspěchu.
Prohlídku zdejší stanice četnické vykonal v ne-
děli dne 29. května na své inspekční cestě c. k.
zemský velitel četnictva v Čechách, plukovník svob.
pán z Dürrů. Druhého dne odejel státní dráhou
na další inspekci do Klatov.
Oltáře při letošní slavnosti „Božího Těla“ budou
míti na náměstí tito majitelé domů: p. Karel Prášil,
lékárník, p. Jan Ludvík, obchodník, p. Křepel Jakub
a p. Petr Hana, purkmistr. Polní mše sv. sloužena
bude u oltáře p. Kar. Prášila.
K upozornění. Často jest viděti při vyvěšování
praporů barev našich při různých slavnostech, že
obecenstvo chybuje, dávajíc ke hrotu žerdi praporní
látku barvy červené. Chyba ta bila prý hlavně do
očí o slavnosti biřmování v Nové Kdyni, kde domy
dekorovány byly prapory většinou v barvách obrá-
cených. Bylo by záhadno, by jednou pro vždy za-
pamatováno bylo, že ke hrotu žerdi patří první barva
bílá a pod tuto barva červená, neboť barva znaku
předchází vždy barvu pole.
Zdejší spolek vojenských vysloužilců zúčastní
se zítra v neděli dne 5. června t. r. svěcení vete-
ránského praporu v Prenetě, v počtu as 60 mužů s
praporem a hudbou. K vůli lepšímu pohodlí účastníků
této slavnosti objednáno bylo několik povozů.
Spolek pro podporování chudých studujících
zdejšího c. kr. vyššího gymnasia koná valnou hro-
madu v neděli dne 12. června 1892 o třetí hodině
odpolední v třetí třídě budovy gymnasijní.
Schůzi rolnictva za příčinou zřízení pojišťova-
cího spolku rolníků na koně v okresu Domažlickém,
horš-týnském a novo-kdyňském svolávají na den
6. června 1892 o 2 hod. odpol. v hostinci „u Čer-
ného koně“ rolníci Jos. Rojt z Chrastavic a Václav
Vondrovic, starosta obce nevolické.
Proti košerování. Sbírání podpisů pro zákaz
košerování dobytka, jenž má býti pojat v ústavu
švýcarskou, započalo. Zákaz bude zníti asi násle-
dovně: „Porážení dobytka bez předchozího omráčení
před odnětím krve zakazuje se bezvýminečně při
každém způsobu porážení a při všech druzích do-
bytka.“ Hlasování o tom bude zavedeno jen ten-
kráte, když protivníkům košerování podaří se zí-
skati pro zákaz 50.000 podpisů.
Z Černíkova u Nové Kdyně. Náš venkov málo
kdy vyrušen bývá slavnostmi, jimiž jen města ho-
nositi se mohou a protož vyskytne-li se na venkově
nějaká slavnosť, jest nálada vesničanů zajisté tím
radostnější. Řídká slavnosť, jaká kdy přihoditi se
může, odbývala se u nás dne 30. května t. r., kdy
svěcen byl nový zvon. Černíkov minulého roku
dvakráte ocítil se na pranýři veřejnosti proto, že
ve vsi se nezvonilo. Vinu toho však nelze svalovati
na obec, jelikož zvonek nebyl majetkem obecním
nýbrž soukromým. Aby však nepřistojnosti té jednou
konec učiněn byl, koupila obec zvon od firmy Depold
z Prahy, vážící i s hlavou 75 kilo. Ve jmenovaný
den shromáždilo se veškeré obyvatelstvo místní i
z blízkého okolí na návsi, kdež u kříže zahájil slavnosť
vhodnou řečí p. Šim. Černý, hostinský, s pořadatelem
p. podučitelem Frt. Jilkem. Na to hnul se průvod
do chrámu polínského, kam obec jest přifařena. V
průvodu seřaděna byla školní mládež, již vedl říd.
uč. p. J. Blumenstengl. Dlouhá řada družiček, za
nimiž ověnčený zvon na nosítkách nesla omladina
černíkovská. Účastenství lidu bylo ohromné. Zvon
svěcen byl veledůst. p. P. Tom. Masopustem, bisk.
notářem a všeobecně oblíbeným farářem tamním,
jenž případnou řečí k shromážděným osadníkům
promluvil. Na to zapěno kvarteto učiteli polínskými
a černíkovskými. Po církevních obřadech umístěn
byl nový zvon na své místo. Černíkovští uspořádali
slavnosť na venkovské poměry velmi pěkně. Odpo-
ledne odbýván byl dychánek v hostinci p. Šim.
Černého, kde srdečná zábava mezi rozradostněnými
vesničany dlouho proudila.
Zakončeni školního roku na pokračovací prů-
myslové škole zdejší odbýváno bylo dne 28. května
t. r. slavnostním spůsobem. O 9. hodině dopolední
sešli se žáci v místnostech školních, odkudž ode-
brali se se svými pp. učiteli do děk. chrámu Páně,
kdež přítomni byli exhortě a službám Božím. Po
těchto vrátili se do školy, kde již místnosti pp. mistry
a předsedy všech živnostenských společenstev na-
plněny byly. Zde pak některými žáky velmi do-
vedně předneseno několik zpěvných čísel. Na to
řiditel školy p. Fr. Kovář vítal srdečnými slovy
shromážděné a ponaučoval dále jinochy, zvláště ti,
kteří navždy opouštějí školu pokračovací, jak po-
čínati si mají v dalším sobě vytknutém praktickém
životě. C. k. okresní hejtman p. Leop. Gröger po-
vzbuzoval v delší řeči mladíky ku hospodaření, po-
dávaje těmto velmi mnoho případných a pravdivých
příkladů. Purkmistr p. Petr Hana promluvil o mrav-
ném a počestném chování se, o spokojeném žití a
hlavně o všeobecném počínání si mladíka v cizině
dlícího, aby rodné město jeho naň hrdo a
pyšno býti mohlo. — Pan řiditel dále podával
stručný výkaz školy pokračovací, odměňoval žáky
s dobrým prospěchem rozličnými dárky, děkoval
všem příznivcům za jakékoli dary a podpory, jimiž
správa školy obdarována byla, a vzpomínal zvláště
veškerých milodarů sl. zdejší spořitelny, sl. obce a
všech řemeslných společenstev zdejších. Ku konci
provolal našemu nejmilost. císaři a králi jakožto
hlavnímu zastanci a podporovateli pokračovacích
škol třikráte hlučné „Sláva!“. Na to zapěna pří-
tomnými císařská hymna a žákům rozdána vysvěd-
čení, čímž tichá tato slavnosť školní skončena.
Silná bouře rozburácela se v pondělí mezi 3.
a 4. hodinou ranní nad Domažlicemi a byla velkým
lijákem provázena. Na obloze křižoval se blesk za
bleskem a děsivé hromové rány stíhaly jedna druhou
takřka nepřetržitě. Na některých místech v okolí
silně padaly kroupy. Při bouři té udeřil blesk do
kůlu u stromku na silnici havlovické, jejž úplně
roztříštil, aniž by stromku uškodil. Taktéž viděti
bylo v krajině naší několik požárních září, avšak
příliš vzdálených, jež bezpochyby bleskem způsobeny
byly. Kýžená vláha při bouři té působila blahodárně
na veškerou úrodu. Ve středu dne 1. června po 3.
hodině odpol. snesla se nad městem našim a okolím
opětně silná bouře s lijákem, jenž do večera potrval,
takže na mnoha místech přívaly vod škody způso-
beny byly. Od Bližejova až k Staňkovům nastala
pravá průtrž mračen. Pole a luka byla pod vodou
a čásť tratě České záp. dráhy u Blížejova byla tou
měrou podemleta, že vlak, odjíždějící odtud ke 4.
hod. odpol. ku Praze, vyjeti mohl teprve k 7. hod.
večer, než výmoly štěrkem spraveny byly.
Licentni komise zastupitelského okresu Do-
mažlického bude všeobecnou prohlídku a licentování
býků plemenných odbývati dne 7. t. m. v Nevoli-
cích, Stráži, Tlumačově, Mrdákově, Kličově a Spá-
ňově; dne 8. t. m. v Domažlicích, Bořicích, Sedli-
cích, Milavčích a Chrastavicích; dne 9. t. m. v
Luženicích, Dražinově, Zdanově, Postřekově a Klenči;
dne 10. t. m. v Petrovicích, Újezdě, Trhanově,
Chodově, Haselbachu a Nemanicích; dne 11. t. m.
konečně v Havlovicích, Pažešnici, Prenetu, Volmavě,
České Kubici a Babyloně.
Při pouti u „Dobré vody“, odbývané v neděli
dne 29. května, jíž zúčastnilo se množství lidu z
celého okolí spácháno bylo nějakým rafinovaným
dlouhoprsťákem několik kapesních krádeží a sice
ukradeny byly jisté osobě hodinky, jiné opět 15 zl.,
a mnoho menšich částek.
Ohromné neštěstí stihlo v úterý dne 30. května
o 2. hod. odpol. státní stříbrné doly příbramské a
vyžádalo si za oběť přes 300 horníků. V týž den
vznikl totiž v dolech oheň a tak rychle se rozšířil
po sousedních šachtách, že havíři, již tam pracovali,
nemohli se více zachrániti. Dosud vytaženy 103 mrtvoly.
Počet obětí katastrofy páčí se na 332 osob. Jak se
za to má, byl prý oheň založen rukou zlomyslnou.
Při pracích zachraňovacích přišlo několik lidí o život.
Ti, kdož vrátili se ze šachet, vyprávěli, že v jednotli-
vých šachtách leží nakupeny stohy mrtvol, černým
dýmem začazených a utrhaných lidských údů, rukou,
nohou i hlav. Výjevy při vytahování mrtvol, jež
udály se mezi ženami, dětmi, rodiči a přátely ne-
šťastných horníků, nelze perem vylíčiti. Na místo
neštěstí přijeli hned ministr hrabě Falkenhayn a
místodržitel hrabě Thun. Ve schůzi poslanecké sně-
movny zdělil hrabě Taaffe, že vláda učiní vše, čeho
třeba k odstranění krutých následků strašné katastrofy.
Vláda postará se o to, aby stříbrné doly byly v
činnosti zachovány, a aby pozůstalí po zahynuvších
hornících byli do smrti zaopatřeni.
Proti vlečkám. Pan Vojta Náprstek horlil ve
schůzi městské rady pražské velice proti modě no-
šení vleček. Pravil, že je to moda brutální, mající
za následek zvedání se prachu všude, kde dáma s
vlečkou se objeví. V horlení svém nazval ženy střed-
ního stavu, jež modu tuto pěstují, „pakfonovou no-
blesou,“ a dle soudu jeho mělo by se zakázati
dámám, které vlečky nosí, procházení se v sadech
a na chodnících, anebo měly by se častěji denně
chodníky kropiti. Řečník jest toho náhledu, že
vhodnou vyhláškou měly by se dámy upozorniti,
by mody té zanechaly. Každá řádná a slušná dáma
i slečna má ohled na své okolí, ale „pakfonová
noblesa“ jest hloupá, sprostá a bezohledná. Policie
najde prý každou dirku ve žlabu, aby na kolem-
jdoucí nekapalo, ale když jde o otravování plic
prachem a ničení zdraví, toho si nikdo nevšimne.
Mělo by dáno býti heslo: „Žádné vlečky!“ Rada
městská následkem interpelace této se usnesla, aby
zdravotní komise věc tuto vzala v úvahu. Máme
pevně za to, že nesmyslná moda ta by mohla směle
se okliditi, jelikož ani dámám nesluší, ani není
praktickou. Dámy, které cennější své šaty s vlečkou
chtějí uchrániti, musí si vlečku, pro níž několik
dobrých vtipkařů našlo potrefné jméno, sami
nositi v ruce, čímž záhyby šatu úplně se ztrácejí a
mnohdy i proti vůli dámy objevují se ostatní sukně.
Ve vlečkách je viděti nesmyslný přepych. Ukazo-
vati, že nezáleží na tom, když za dvakrát se vlečka
z drahé látky roztrhá, zamaže a je pak místo „k
ozdobě“ spíše pro ostudu. Dámám s vlečkami odpo-
ručujeme kromě toho pilné prohlížení seznamů zem-
řelých, aby se přesvědčily, jaké procento tuberku-
losa vykazuje. Budou-li svými vlečkami ještě prach
zvedati, aby se ho více vdechovalo, pak mohou
být aspoň ubezpečeny, že se dle sil svých o roz-
množení úmrtnosti statečně přičinily, ku které „zá-
služné“ práci jim gratulujeme.
Všeobecně vzdělávací spolek dělnický pro Do-
mažlice a okolí pořádá dne 13. června o 7. hod.
večer svou měsíční schůzi s následujícím programem:
1. O záležitosti spolkové. 2. Přednáška o prostituci.
3. Volné návrhy.
Famosní dr. Koch, jehož německé listy velebily
jako spasitele lidstva a jejž císař německý za pochy-
bený lék proti souchotinám docela vyznamenal řá-
dem, před nedávnem opustil Německo. Roztomilý
tento německý učenec, jenž jest dosud mladým mu-
žem, unesl jistou baletku od „Grande-Theatre“ v
Berlině a odebral se do božské Italie, aby pohodlně
utratil tam svůj milion, lehko nabitý prodejem svého
„zázračného“ tuberkulinu, jehož přednost, jak doká-
záno bylo, záležela jedině v tom, že rychleji dovedl
ubohé souchotináře sprovázet se světa.
Týdenní trh v Domažlicích dne 2. června 1892.
Přivezeno bylo
Prodáno za cenu dle
II. tř. ] III. tř.
I. tř.
zl. kr.
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
Dobytka
přihnáno
prodáno
111
127
13
99
20
—
—
—
býci
zl. kr.
7
6
5
3
30
70
45
3
40
1
60
voli
krá-
vy
1
6
5
1
—
—
—
1
jalo-
vice
25
10
10
—
—
90
25
te-
lata
zl. kr.
25
15
6
5
2
—
—
2
40
1
vepři
78
Černé, bílé a barevné hedbávné látky od 45 kr.
do zl. 5.65 za metr. hladké i vzorkované (asi 240 rozličných
hodnot a 2000 rozličných barev atd. atd.) zasílá v robách neb
kusech vyplacené a vyclené zas. továrny hedbávnické G. Henne-
berga (c. k. dvor. dodavatele) v Curychu. Vzorky obratem.
Dopisy 10 kr. porta.
(Zasláno.)
Oprava.
Zprávu, „Z kruhů zdejších hospodářů“ v posledním
čísle „Posla od Čerchova“ obsaženou, dlužno opraviti
následovně: „Není pravda, že hospodářům ve městě
našem činěno poslední dobu rozličných obtíží při chovu
hovězího dobytka, poněvadž instrukce obecního pastýře
ohledně chovu býků plemenníků při zdejší obci i ohledně
platu za připouštění v ničem nebyla změněna. Není
pravda, že separátní jmění, které se vede zvlášť, usta-
noveno jest na vydržování býků plemenníků, poněvadž
dle účtů zde složených od roku 1828 a dále sklá-
daných z kasy separátní na chov a opatřování býků
plemenníků nikdy nic placeno nebylo. Není pravda,
že dle stávajících zákonných předpisů povinna jest
zdejší obec vydržovati aspoň 5 býků plemenníků,
poněvadž tvrzení tomu §. 78. obecního zřízení odpo-
ruje, spíše zde platiti může ustanovení §. 70. téhož
zřízení, dle něhož spravovati se jest obyčejem posa-
vadním, jemuž nebylo odporováno, dle kteréhož vždy
4 býci plemenníci od obecního důchodu vydržováni
byli, což se dosud děje. S ohledem na to, že město
80
30
