Ročník XXI.
V Domažlicích, dne 26. března 1892.
Číslo 13.
POSEL OD ČERCHOVA
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Karla Prunara na
náměstí a stojí:
Poštovní zásylkou:
Pro Domažlice:
Čtvrtletně:
čtvrtletně . . .
1 zl.
čtvrtletně . 1 zl. 20 kr.
za hranice . 1 zl. 33 kr.
do Ameriky . 1 „ 46 „
půlletně . . . . 2
půlletně . . 2 „ 40
„
ročně . . . . . 4 „
ročně . . . 4 „ 80 „
Donáška do domu 6 kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy
se nevracejí. Plat inserátů obnáší za řádku třísloupcovou po prvé 3 kr., za každé násle-
dující uveřejnění 2 kr. a platí se hned při objednání.
Jednotlivá čísla se neprodávají.
Úvaha a životopis. Podává A. St
(Pokračování.)
V knize té hledí Komenský s výše mraků na
celý svět. Pozoruje radosti, žal člověčenstva vůbec a
pak jednotlivých stavů a vyznání, přichází ku poznání,
že dokonalého na světě ničeho není, nikde nenachází
klidu než v Bohu a u Boha, pročež soudí, že jenom
oddání do vůle boží člověka v každém postavení
oblažiti může. Ještě než knihu svou dokonal, zemřela
mu manželka a děti a on se oženil po druhé v
Brandýse s Dorotou, dcerou Jana Cyryla, který od
r. 1618—1621 starším bratrstva u pražského kon-
sistoře byl.
Roku 1624 bylo na Pána ze Žerotína silně na-
leháno, aby se vzdal ochrany českých bratří, a oni
sami pak byli pronásledováni, že v lesích a skalních
jeskyních pobožnosti své vykonávati museli. Komenský
sepsal 2 knihy náboženské v jazyku českém „O
sirotčinstvu r. 1624“ a „Hloubí jistoty r. 1625.“
Toho času navštívil též souvěrce své v severo-
východních Čechách, na panství rychnovském, žam-
berském a brandýsském atd. a roku 1626 též v Polsku
Didaktika Eliáše Bodina přiměla Komenského, že
sám r. 1627 počal sepisovati knihu takovou. Z této
práce byl však nemile vyrušován císařským patentem
ze dne 31. prosince r. 1627, podle kterého každý,
kdo na katolickou víru nepřestoupí, Čechy opustit
musí. Koncem ledna roku 1628 opustil Komenský
příznivcem svým Sadovským, Kristinou Pomatovskou,
tchánem Cyrylem a mnoha jinými kněžími provázen
zemi českou. Zde na hranici. Čech a Slezska padli
všichni na kolena a se slzícíma očima modlili se k Bohu,
aby se milostivě ujal milené vlasti České. Dne 8.
února r. 1628 dorazili do Lisy v Pozňansku, která
patřila knížeti Leszcynskému, byla teprve roku
1534 na město povýšena a čítala r. 1629 2000 za-
psaných měšťanův. Zde věnoval se Komenský hlavně
vyučování mládeže gymnasijní za rektora Jana Ry-
binskýho, Ondřeje Vengierskýho (1629—1633), až
se konečně sám rektorem stal a do roku 1631 jím
byl. Didaktiku svou dodělal r. 1631 a teprve roku
1653 přenesl ji na jazyk latinský.
Český text didaktiky byl roku 1841 bývalým
profesorem vysokého učení vratislavského Janem
Purkyněm v Lise nalezen. Teprve roku 1849 poda-
řilo se Matici české didaktiku tu úplně vydati.
Tamtéž nalezl věhlasný historik český Dr. Antonín
Gindely roku 1856 jinou knížku Komenského totiž
„Informace pro školy mateřské“, která r. 1858 v
Praze vydána byla. Po vítězné bitvě r. 1631, kdy
země česká vymaněna byla z rukou utiskovatelů
svých, mohli čeští vyhnanci opět do vlasti své se
navrátiti. Komenský přidal ku didaktice své ještě
„návod na obnovení škol českých“ Prosil stavy
české za obnovení a opravování škol podle jeho
udání. V každém místě má býti škola z prostředků
obecních zařízena, v které by mládež bez rozdílu
rodu či stavu ve všech věcech potřebných poučována
býti měla a to na základě jazyka mateřského.
Slova šlechetného vlastence zanikla za rachocení
zbraní nepřátelských do r. 1648.
Kniha Janua linguarum reserata, otevřené brány
řečích, kterou Komenský r. 1629 sepsal a r. 1631
v Lise na veřejnosť uvedl, byla všeobecně schválena,
do škol zavedena a na rozličné řeči přenešena, tak
ku př. na arabštinu, turečtinu, perštinu a mongolčinu.
Pobádán takovým veřejným uznáním, napsal Ko-
menský „Vestibulum januae linguarum - předsíň
branky řečí“ a pro žáky větší „Atrium Palatium
linguarum - palác řečí.“ Ve knize „o kazatelství“
pronáší: láska nemůže jinak než snažiti se po vlastním
a cizím vzdělání. Všestranné vychování a vzdělání
jest úkolem mládeže a celého žití. Jazyk mateřský
jest základem domácího a veřejného vyučování. Měl
však přestáti velikých obtíží, aby alespoň částečně
domohl se nějakých oprav při všeobecném vyučování.
Pracoval ale neunavně na dodělání vytknutého
cíle, tak vydal r. 1630 a 1631 „cvičení se v pobož-
nosti“, roku 1632 byv za staršího bratrstva zvolen,
vydal „církevní řád bratrstva“, r. 1633 a 1634 „o
sirotčinstvu“, kterou sice r. 1624 byl sepsal a roku
1636 měl 21 kázání „o tajemství, úmrtí, vzkříšení
a na nebevstoupení“, to vše jazykem českým. Mimo
naznačené zde knihy vydal též tiskem v Lipsku a ná-
kladem Godofreda Grossa knihu přednášek svých z r.
1632 „Physicae ad lumen divinum reformandae
synopsis“; kniha ta posouzena podle tehdejšího stupně
vědy a měla takový účinek, že krátce po vydání
v Lipsku, devatero vydání v Paříži a v Amstero-
dámu dosáhla.
Podle zápisku z ruky jeho jakožto synodárního
písaře přichází na jevo, že 28. srpna 1635 na synodě
v Lise žádal za dovolení se jinam přesídliti, kde
více času a lehčeji výživu by nalezl. Žádosti té
vyhověno, ale není známo, zdaliž ji též použil. Pra-
coval tenkráte na knize „Křesťanská pansofie“,
která podle myšlénky Komenského v sobě zahrnuto
měla trojí a sice: encyklopaedický souhrn veškerého
lidského umění a vědy, filosofie, která by ku poznání
nejvyšší myšlénky, ku středu všech věcí, k Bohu
se vztahovala a praktický díl, který veškeré záleži-
tosti lidské k nejvyšší harmonii vésti má. Tyto tři
věci v nerozlučném spojení měly v paedagogickém
umění systematicky upraveném školství k uskutečnění
vésti, — myšlénka hodná jména šlechetného „kněze
humanity“, jak jej Herder nazývá.
Když Samuel Hartlib osnovu pansofie proti vůli
Komenského v Oxfordu 1637 pod názvem „Conatum
Comenianorum praeludiae“ a v Londýně r. 1639 pod
názvem „Pansofiae prodromus“ vydal, stal se spiso-
vatelem a myšlénka jeho předmětem všeobecného
obdivení. Mersenus psal z Paříže roku 1640 Komen-
skému „pansofu“: „Když jsem přečetl, co tvůj pro-
dromus, obdivuhodný muži, slibuje, aby ten, kdo
spatří plodu toho, královnou z Juby provolal. Vyšší
jest tvoje moudrosť, nežli zpráva o ní, kterou pro-
dromus hlásá.“ — Jako někdy učení Viklefovo z
Anglie do Čech se uteklo, tak nalezla pansofie Čecha
Komenského vhodnou půdu v Anglii. Angličané
pospíšili sobě, dali prodromus na svoji řeč přenésti,
(parlament) sněm anglický pozval Komenského za
nejvhodnější podmínky do Anglie. Měli se za řízení
Komenského sejíti učenci rozliční bez ohledu na
národnosť a na útraty sněmu myšlénky jeho na sku-
tečnosť uvésti. Londýnští knihkupci, kteří dobrému
obchodu s knihami Komenského se těšili, slibili jemu
vyplatiti 200 liber, aby myšlénka se urychlila. Musel
však brzy pro vypuklé nepokoje Londýn opustiti a
hledati klidného útulku, by práci svoji ukončil. Nyní
pozval jej tehdejší velký almužník Evropy Holanďan
Luis de Geer, který se za Gustava Vasy ve Švédsku
usadil a obchodem zbraněmi a j. veliké jmění na-
hromadil. Komenský přijmul toto nabídnutí milerád
— listopad 1641 — a přišel 7. července 1642 do
Haasu a 19. srpna psal z Norköpingu L. de Geerovi.
Geerem dostal se ve spojení se Švédském, pro
kteroužto zemi po čtyřdenní rozmluvě s kancleřem
Oxenstjernem a kancleřem university upsalské Janem
Skythem slíbil napsati školní knihy podle svojí
metody. Přesídlil se se svojí rodinou a knihovnou dle
přání Oxenstjerny a L. d. Geera do Elbingu.
(Dokončení.)
Program
literárního odboru národopisné výstavy česko-
slovanské.
Odbor dělí se na čtyři sekce: 1. pro českou lite-
raturu vůbec, 2. pro český jazyk, 3. pro českou lite-
raturu lidovou, 4. pro zvyky a obyčeje. Sekce tyto
mají za úkol, vytčenou látku vystaviti vhodným způ-
sobem na výstavě. Aby však dokonale mohly vyhověti
vytčenému úkolu, musí starý material roztříditi a do-
plniti novým. K tomu bude potřebí svědomitých a
pilných pracovníků po všech vlastech českoslovanských,
kteří by ve vytčených mezích látku shledávali a zasí-
lali ústřednímu komitétu literárního odboru.
I. Literární odbor zvláštním oddělením znázorní
rozvoj i ráz nové doby české literatury vůbec, tedy
od našeho znovuzrození až po rok výstavy. Oddělení
toto skládati se bude z několika menších oddílů:
a) V prvním budou diagramy naznačovati kvanti-
tativní rozvoj naší literatury. A sice: Hlavní diagram
naznačí massu českého tisku vůbec v jednotlivých
dobách. Podružné diagramy naznačí, kolik připadá
na samostatné spisy, kolik na časopisy, kolik na jiné
tiskopisy. — Dále: jaký průměrný náklad exemplářů
měla česká díla v jednotlivých dobách. — Kolik v jedno-
tlivých dobách tisklo se exemplářů nejrozšířenějších
děl (zvláštním tiskem se i tato díla vyznačí). —Kolik
bylo v jednotlivých dobách českých spisovatelů, kolik
nakladatelů, tiskáren a odběratelů. — Statistika cen
českých knih (u přirovnání s jinými) bude též nazna-
čena. Pro názornost budou přidány ukázky (největší
díla v jednotlivých dobách, největší časopisy atd.).
b) Kvalitativní rozvoj literatury české opět dia-
gramy se znázorní. A sice: Hlavní diagram nám opět
znázorní vzrůst české literatury (jiným způsobem). Po-
družné znázorní, kolik připadalo na práci původní,
kolik na překlady, kolik na spracování. — Jiné zná-
zorní, kolik připadalo na jednotlivé druhy básnictví,
kolik na jednotlivé vědy. Pro názornost bude přidána
výstava rozdělená na několik oddělení, z nichž každé
představovati bude jinou dobu české literatury. V každém
oddělení obrazy a fotografie představovati budou nej-
přednější spisovatele, uvidíme jejich rukopisy a díla
jejich.
c) Rozvoj jednotlivých odvětví literatury opět
bude znázorněn diagramy, vhodně budou naznačeny i
obsah a forma. Úpravou bude se toto oddělení ovšem
od předešlých líšiti. Bude-li možná, přenesou se na
výstavu úplné pracovny některých známějších spisova-
telů. Material k této části národopisné výstavy sbírati
lze ovšem jen v některých příčinách: o fotografie, po-
dobizny a poprsí spisovatelů, pak o rukopisy známějších
autorů výbor uctivě žádá. Má-li kdo celou pracovnu
některého spisovatele a půjčil by ji na výstavu, výbor
bude mu povděčen. Výbor také vybízí každého, kdo
by pracovati chtěl při sestavování uvedené statistiky
aby se laskavě přihlásil.
II. Sekce pro jazyk český všímati si bude jednak
historické stránky, rozšíření a rozvoje českého jazyka
od nejstarších dob až po naše časy, jednak dialektického
rozdělení a rozšíření českého jazyka v dobách našich.
Na výstavě znázorní se vyzískaný material diagramy
a mapami. A sice: A) Část historická. a) Schemata:
1. Jazyk nejstarší do Husa. 2. Do Bratří (Komenský).
3. Do konce 18. století. 4. Do r. 1848. b) Mapy
jmenovitě: 1. Hranice jazyka do husitských válek.
2. Hranice jazyka do protireformace. 3. Hranice jazyka
do konce 18. věku. 4. Hranice jazyka nyní. B) Stav
nynější. a) Schemata: 1 Dialekty české. 2. Dialekty
moravské. 3. Dialekty slezské. 4. Dialekty slovenské.
b) Mapy: 1. Hranice dialektů českých. 2. Hranice dia-
lektů moravských. 3. Hranice dialektů slezských. 4.
Hranice dialektů slovenských. C) Část různá. 1. Ta-
bulka krajových názvů dialektických. 2. Znázornění,
pokud odpovídají nynější dialekty starým kmenům.
4. Znázornění příbuznosti dialektů. 4. Literatura o
českém jazyce znázorní se: a) diagramem (chronolo-
gickým), b) vyložením spisů jednajících o dialektech,
nebo c) psaných dialekty. Sběratele materialu prosíme,
aby dbali obecných pravidel, jež tuto uvádíme.
Obecná pravidla pro sběratele. 1. Psáti vždy
přesně tak, jak lid vyslovuje; je-li zvláštní odchylka
od řeči spisovné, vyznačiti ji. 2. Sbírati vše dobré
i špatné. 3. Ptáti se vždy ve větách jako nahodile.
Zapisovati ihned v celých větách; jak co přijde, ne
podle paměti. Napsané kontrolovati vyptáváním se
jiných. Různosti značnější podati vedle sebe. 4. Vždy
určitě vyznačiti místo (město, ves, samotu atd.) a
pokud možno osoby, od níž co pochází, a čas, kdy
se sbíralo. Jenom kde i ve spisovné řeči odchyluje se
výslovnost, netřeba i v lidové řeči psáti na př. gdo,
bůch, dup m. kdo, bůh, dub a j. Nevymýšleti zvláštních
značek (písmen), nýbrž užiti raději skupin na př.: mňesto;
dobryj (ne dobrej) a p. Obraceti se hlavně na lidi
staré a usedlé, kteří buď nikdy nebo málo bydleli mimo
rodiště, kteří nejsou vyškoleni, nebo již setřen s nich
školní ráz a paměť. Pokud možno hleděti tu chudších tříd.
(Dokončení.)
J. A. Komenský.
