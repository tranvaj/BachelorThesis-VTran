J. A. Komenského
dne 27. března 1892 odbývána bude, tedy dnes
26. března 1892, průvod městem za doprovázení
obou spolkových kapel, což oznamuji a ctěné
obecenstvo zdvořile vyzývám, aby na lepší oslavení
tohoto dne 26. března 1892 večer na domy
své prapory vztýčilo a je po celý příští den,
t. j. 27. března 1892, vztýčené nechalo.
Co se týče uspořádání průvodu, oznamuji,
že jeho řízení svěřeno jest městskému kancelistovi
p. Alex. Halíkovi, jehož ustanovením se v té věci
podříditi jest.
V Domažlicích, dne 26. března 1892.
Purkmistr: Petr Hana.
Zprávy různé.
Oslava Jana Amosa Komenského. Program
Akademie, již městská rada zdejší pořádá v neděli
dne 27. března 1892 v sále „u Černého koně“ na
oslavu 300letého narození J. A. Komenského, jest
tento: 1. Ouvertura k opeře Prometheus od Beetho-
vena pro velký orkestr. 2. Proslov od Dra Edvarda
Štolovského. 3. Slavnostní kantáta pro mužský sbor
od A. Knittla. 4. Píseň beze slov od J. Mareše.
Solo pro housle s průvodem piana. 5. O životě a
působení J. A. Komenského. Přednese p. A. Stadl-
mann. 6. „Vyběhla bříza běličká.“ Smíšený sbor
od A. Dvořáka. 7. Thema s variacemi na národní
píseň: Až já budu nade dvorem orávat“ od V. J.
Novotného pro sbor houslí (unisono) s průvodem
piana a harmonia. 8. „Sláva uměnám,“ mužský sbor
od Minarda. 9 Slavnostní pochod od A. Dvořáka
pro velký orkestr. Začátek představení položen na
71/2 hod., vstupné jest za osobu 40 kr. Skladby or-
kestrální provedou členové obou zdejších kapel,
hasičské i střelecké, řízením p. kapelníka a řiditele
kůru A. Topinky. Mimo to budou obě kapely hráti
dnes v sobotu, jakožto v předvečer slavnosti, na
náměstí za světla pochodní a bengálských ohňů.
Budeč „Domažlicko-Kdýňská“ na oslavu J. A.
Komenského odbývá 27. t. m. o 3. hod. odp. slavnostní
schůzi v sále u „Černého kone“. Hosté jsou vítáni.
Politický spolek pro Domažlice a okolí pořádá
na oslavu památky 300letých narozenin našeho ve-
likána Jana Amosa Komenského dne 28. března t.
r. o 7. hod. večer ve své místnosti v hostinci „u
Šumavy“ v Domažlicích pro své členy přátelský
večer a očekává hojnou návštěvu.
České království spolku „Komenský“ ve Vidni.
Zemský výbor království Českého se usnesl věnovati
ze zemských prostředků spolku „Komenský“ 1000 zl.
Za příkladem Prahy! Královské hlavní město
oslavuje nesmrtelnou památku Komenského udělením
5000 zl. Ústřední Matici školské v Praze a 1000 zl.
české škole Komenského ve Vídni. Výroční zpráva
Ústřední Matice školské vykazuje rozpočet nákladu
167.000 zl., výroční zpráva Komenského 18.000 zl.
Matice vydržuje gymnasium o 10 třídách v Opavě,
31 škol obecných o 69 třídách, 32 opatrovny o 40
odděleních; Komenský školu obecnou o 14 třídách
a opatrovnu o 1 oddělení. Majíc zření k potřebám
obou ústavů, pro národ náš nesmírně důležitých,
ustanovila král. Praha svůj slavnostní dar. Doporu-
čujeme všem obcím, korporacím a spolkům vlaste
neckým, památku Komenského oslavujícím, aby
kráčely za vznešeným příkladem král. Prahy!
Nadace Komenského v Plzni. Městská rada
plzeňská usnesla se ve své schůzi odporučiti obec.
zastupitelstvu, aby založena byla na památku 300le-
tých narozenin arciučitele J. A. Komenského nadace
1000 zl., ze které by podporován byl jeden studující
českého učitelského ústavu v Plzni.
Oslava Komenského v Německu. Ministr vyučo-
vání hrabě Zedlitz v Berlíně nařídil, aby dne 28.
t. m., kdy připadá 300letá památka narození arci-
učitele Jana Amosa Komenského, na obecných ško-
lách se nevyučovalo.
Oslava Komenského v moravských školách
zakázána není. Jak se z Brna sděluje, otázal se jistý
český poslanec místodržitele moravského rytíře Loebla,
zdali se zákaz školní oslavy učitele národů vztahuje
také na Moravu. Místodržitel odvětil, že tomu tak
není, že zákaz vydán toliko pro Čechy a že mo-
ravská zemská školní rada neměla příčin záležitostí
tou se zabývati. Ředitelům středních škol i státních
a místním školním radám ponecháno na vůli den
narozenin Komenského od vyučování uprázdniti. Jak
viděti, máme všechnu příčinu bratřím Moravanům
záviděti jich „poměry“
Oslava Komenského v Rusku. Slovutný slavista
J. V. Lamanský měl v slavnostním sále university
petrohradské ve prospěch hladem trpících veřejnou
přednášku o Janu Amosu Komenském, slavném
českém paedagogu. Přednáška přijata hlučným sou-
hlasem přítomných a měla neobyčejně veliký mravní
i hmotný úspěch. — V Petrohradu oslavoval 29.
února slovanský dobročinný spolek památku Komen-
ského. U přítomnosti zástupců vojska, šlechty, mě-
šťanstva a duchovenstva předčítal tajemník spolku
prof. Aristov „Pojednání prof. Budiloviče o Ko-
menském“, jehož 300letou památku narození právě
český národ, s ním celé Slovensko a veškeren vzdě-
laný svět slaví. Pojednání Budilovičovo vrcholí v
tom, že Komenský jest otcem paedagogie, největším
Čechem a Slovanem století sedmnáctého. Svět byl
pohřížen ještě ve tmách, když Komenský rozžal
pochodeň, jež vedla k lepší budoucnosti, kteráž právě
záležela ve vychování mládeže. Komenský vypracoval
celou encyklopedii školství a položil základ vycho-
vání v jazyku mateřském, základ, na němž zbudo-
váno celé novověké školství.
Velikolepý věnec z národních obětin Komen-
skému do Naardenu českým studentstvem věnovaný
obsahuje přes 1000 obětin, které v ladném sdružení
s mechem z českých lesů jsou v nevadnoucí celek
uvity. Široké hedvábné stuhy ve slovanských barvách,
skvostně vyšité v Žen. výrob. spolku, nesou slova:
„Učiteli národů — Našemu Komenskému — České
studentstvo. Ze slovanské Prahy v březnu 1892.“
Je-li věnec již svým mohutným zevnějším dojmem
důstojným holdem českého studentstva našemu vele-
duchu, jest v té příčině ještě výmluvnější nadšený
slovesný obsah mnoha set obětin, svědčících o ne-
změrné úctě a lásce lidu našeho k tomuto arciučiteli
národů. Významný tento věnec s věnci ještě jinými
vypraven byl včera v pátek do Naardenu, kde
studentská deputace složi jej ke hrobu našeho ve-
likána Čecha.
Vypravování o Komenském, jež k oslavě 3stých
narozenin J. A. Komenského vydal A. Holub,
učitel v Lysé n. L., právě vyšlo v překrásné, v
pravdě slavnostní úpravě a stojí 1 výtisk jen 10 kr.
Vydavatel jistě počítal na ohromný odbyt (a před-
povídáme, že takový bude,) když tuto cenu stanovil.
Neboť 24 stran textu velké osmerky, 15 překrásných,
velikých a vesměs původních vyobrazení, to vše za
10 kr., jest cena opravdu úžasně nízká. Tak skvěle
vypravené a při tom tak laciné knížky hned ne-
uzříme! Kéž neschází v žádné české rodině.
Z Norymberku. Nejen u Vás ve vlasti odbývají
všechny spolky svou památku třístaletou Jana
Amosa Komenského, také i my za hranicemi
chystáme se k slavnosti oné. Spolek náš „Palacký“
v Norymberku přichystal sobě dosti krásných popisů
a bohatých přednášek ke dni tomu se spolkem
„Mladočechem“ ve Fürthu též v Bavořích. Slavností
touto chceme ukázati, že Češi, třeba by ve své vlasti
nebyli, předce dokázati mohou, že i oni na jiné
půdě památku oslaví a spolky v domově zahanbiti
se nedají. K účeli tomu získali jsme německý
zdejší spolek citeristů, který spoluúčinkování svoje
nám přislíbil. Slavnosť onu odbýváme v sále „Ro-
senau.“ Mimo to budou účinkovati: Sl Tausigova
přednese báseň o J. A. Komenským, pí. Harantová
z Fürthu proslov, občan p. Jan Svoboda nástin
životopisu oslavence, kterýž nám laskavě vypracoval
a zaslal p. Jiří Pelnář, učitel v Nové Kdyni, jemuž
tímto „srdečné díky“ vzdáváme. Mimo jiné výstupy
vážné a komické bude účinkovati občan p. Eduard
Tausig jako aeskamoteur. Slavnosť tato bude velmi
přiměřená a doufáme, že se nám stkvěle vydaří.
Čistý výtěžek věnován bude spolku „Komenský“
pro udržování českých škol ve Vídni. J. A. P.
Ve valné hromadě spořitelny domažlické, od-
bývané včera v pátek, usnešeno věnovati z čistého
užitku z r. 1891 na místní účely dobročinné a vše-
obecně důležité částku 16.375 zl., a sice:
pensijnímu fondu spořitelny . . . . . 500 zl.
na kostelní hudební nástroje . . . . . 200 „
hasičům na pláště .
200 „
. .
„ parní stříkačku
500 „
.
.
sadařské jednotě
. . .
300 „
. .
300 „
Augustianům na zvony . .
.
hospodářskému spolku . . . . . .
100 „
podpora chudým zdejším veteránům. .. .
50 „
pokračovací průmyslové škole roční subvence 200 „
50 „
spolku pro podporu chudých studujících .
. .
30 „
„Božena Němcová“.
sboru ostrostřeleckému ku vydržování veřej-
ných sadů střelničních . . . . . .
800 „
okres. zastupitelstvu ku zaopatření mapy
v šesti barvách od vojanského geografi-
ckého ústavu ve Vídni politického okresu
Domažlic — objednáno 20 exemplářů,
divadelnímu spolku Havlíček . . .
20 „
obci: na placení zálohy ku stavbě gymnasia 2000 „
3000 „
. . .
„ opravu kostela . .
„ přikrytí stoky na týnském a do-
5000 „
lejším předměstí . . . . . .
„ hořejší předměstí . . .
1500 „
krejcarovému spolku na ošacení školní chudé
100 „
mládeže . . . . .
. . . .
opatrovně na vánoční stromek . . . . 25 „
ku upravení okolí sv. Vavřince . . . . 300 „
musejnímu spolku . . . . . . . . . 200 „
Věnovala tudíž spořitelna naše při blahodárné
činnosti své od r. 1872 do r. 1891 přes zl. 186.102.75
na účely dobročinné a všeužitečné. Čísla tato mluví
zřejmě, jakým dobrodiním spořitelna jest pro město
naše.
Promoce. Pan MUC. Ant. Ebenstreit z Do-
mažlic byl dne 24 března 1892 o 12 hod. polední
na c. k. české Karlo-Ferdinandské universitě v Praze
za doktora veškerého lékařství veřejně povýšen. —
Pan JUC. Frant. Vondrák, c. k. místodržitelský
konceptní praktikant, rodák Kolovečský, povýšen byl
na c. k. české Karlo-Ferdinandově universitě v Praze
na doktora veškerých práv dnes v sobotu o 121/4
hod. polední.
Volby do okresního zastupitelstva domažlického
konati se budou dne 28.—31. března v kreslírně
chlapecké školy na týnském předměstí.
Valná hromada obchodního gremia v N. Kdýni
odbývá se v pátek dne 1. dubna 1892 o 1 hodině
odpol. v městské radnici v N. Kdýni s tímto pro-
gramem: 1) Čtení protokolu z poslední valné schůze.
2) Ctení protokolu z poslední schůze výborové. 3)
Čtení stanov. 4) Zpráva o činnosti spolku. 5) Zpráva
účetní. 6) Volba starosty a náměstka. 7) Volba 9
členů výboru a 3 náhradníků. 8) Volba revisorů
účtů. 9) Zřízení personalu placeného. 10) Ustanovení
remunerace starostovi gremia. 11) Ustanovení sluhy.
12) Volné návrhy. Nesejde-li se o 1 hod. odp. valná
hromada k platnému usnášení se schopná, odbývá
se druhá valná hromada hned na to o 2. hod. odp.
téhož dne a s týmž programem, nehledě potom na
přítomný počet členstva.
Na Ústřední Matici školskou věnovala tyto dny
veselá společnosť z hrab pivovaru v Přívozci 25 zl.
Divadlo. Již dlouho nebylo umění milovnému
obecenstvu našemu poskytnuto takového požitku,
jako minulou sobotu a neděli (dne 19. a 20. t. m.)
Dávána totiž Suppeova komická opereta „Žádný
muž — tolik děvčat,“ již snaživý ředitel kůru
p. Antonín Topinka se svými žačkami a jinými pp.
ochotníky pečlivě byl nacvičil. Operetu samu před-
cházela původní jednoaktovka Pippichova „Z če-
ské domácnosti,“ jež hladce a rozmarně byvši
sehrána o dobré režii (p. Gust. Lindaker) svědčila.
Slečny A. Ebenstreitová (Růžena) a A. Tomasyová
(Božena) velmi dobře si vedly a slč. A. Teringrová
(Baruška) pěknou episodní úložku služky trefně po-
dala; nejvíce ovšem líbila se z dam slč. F. Mär-
zová, jež k mnohým úspěchům svým v úlohách dra-
matických a tragických připojila možno-li ještě větší
úspěch, sehravši dokonale naivní Ludmilu. Výkony
pánů A. Zimy (Žemlička), Dr. G. Halíka (Dočkal,
jehož v neděli hrál p. J. Běhounek), p. M. Duffka
(Vrána) z dřívějších dob již jsou příliš známy, než
abychom o nich i v těchto úlohách šířiti se museli.
Rovněž v p. inž. M. Hronovi (Dr. Horlivý) poznali
jsme herce, jenž dobře si vede. — Po veselohře ná-
sledovala opereta, na niž kolik dní napřed již jsme
se těšili, a jejíž provedení očekávání naše nikterak
nesklamalo. Palma náležela p. M. Duffkovi, jenž v
úloze Jeremiáše Mrkvičky byl nedostižným. Zhostiv
se úlohy své, co se týče části pěvecké s obvyklou
svou dovedností, překvapil nás přímo neodolatelnou
komikou, kořeně šprýmovné řeči své mnohým při-
daným vtipem, mnohou místní a časovou narážkou.
Rovněž dobře hrál i zpíval p. inž. Beneš úlohu Pa-
risovu. A což dámy? Nevíme věru, které bychom
dali přednost — všechny hrály, zpívaly i tančily
bezvadně. Byly to slečny: A. Adamovičová, V. Be-
nešová, M. Duffková, E. Hájková, A. Jíchová, A.
Kitzbergrová, M. Krupičková, A. Langová, M. No-
votná, P. Peroutková, A. Sudová, M. Šefčíková, A.
Teringrová, které tvořice „brigadu“ Mrkvičkovu i
vojenským i pěveckým i hereckým výcvikem v pra-
vém slova smyslu nás překvapily. Čísla sborová,
duetta i partie solové provedeny bezvadně; nadšená
slova vlasteneckého projevu Češky Libuše (sl. Ji-
chová) vřelým procítěným přednesem každého zvlá-
ště dojala. Orchestr (sesílená kapela hasičská) za-
slouží plné chvály; provázeje zpěvy s patřičnou umír-
něností, zasahuje kde potřeba s náležitou silou,
osvědčil znova svou dobrou pověsť — i v meziaktí
hudba hrála dobře. — O hlavním strůjci a osnova-
teli milého toho překvapení, jehož operetou se nám
dostalo, p. řediteli kůru A. Topinkovi nebudeme se
ani rozepisovati. Kdo pováží, co tu zkoušek, co při-
činění a trpělivosti bylo asi z jeho strany třeba,
uzná, že všechna uvedená chvála rovnou ba větší
snad ještě měrou padá na jeho vrub. O režii ope-
rety zasloužili se pp. JUDr. Rud. Rubeš a prof. F.
Samolird. O úspěchu představení svědčila přehojná
návštěva po oba dny a značný výtěžek. Těšíme se
na opětné opakování.
K lokální sazbě zboží čes. západní dráhy vydán
byl dodatek, který dnem 1. dubna vstoupí v
platnost. Dodatek ten obsahuje veškery poskytované
výhody při dopravě zboží na lokálních dráhách. Zá-
roveň obsahuje staniční tarify pro sklady kolejí v
Královém Dvoře a Borku.
Řemeslnické práce k opravě kostelíka sv.
Antonína jsou již vesměs zadány, takže s opravou
započne se v nejbližších dnech. — Taktéž regulace
jalové stoky od stavení pí. z Hubatiusů směrem k
pivovaru obecnímu v brzku bude započata. Potok
ten přikryt bude žulovými plotnami po celé délce a
povrch zemí urovnán. Dodávky kamene a písku k
účeli tomu byly již zadány.
Počátek jara. V neděli dne 20. března ve 4
hod. 27. min dostala se naše země do bodu jarní
rovnodenosti, jíž jsou účastna všechna místa na po-
vrchu země, ač není na všech místech denní a noční
oblouk stejně velikým! Největší oblouk, jejž opíše
slunce na obloze, souvisí s rovníkem, nejmenší s
oběma póly. Na rovníku mají téhož dne obyvatelé
slunce v zenitu, na pólech v horizontu; na obrat-
nících nalezá se o polednách slunce v úhlu 621/2 stupně.
U nás vyjde slunce krátce po 5. hodině a po 6. hod.
večerní zase zapadne Svítati počíná teď již po 4.
hodině a večerní soumrak končí v 8 hodin. Na místě,
kde slunce zapadá, vídáme teď intensivně jasný svit,
Vyhláška.
Podle uzavření konference městské rady uspo-
řádán bude v předvečer slavnosti, která
na památku 300letých narozenin
