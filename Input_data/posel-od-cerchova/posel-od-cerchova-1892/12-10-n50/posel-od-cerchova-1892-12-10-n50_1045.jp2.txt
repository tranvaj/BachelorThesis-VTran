Duchovenské. Veledůst. p. P. Kar. Lavička,
farář na Hoře sv. Václava v Ronsperku, jmenován
byl farářem v Křakově u Horš. Týna.
Vzácná návštěva. K doplnění zprávy z minulého
týdne došlo nás, že dne 26. m. m. přítomen byl
c. k. zemský školní inspektor dr. František
Hejzlar vyučování ve všech třídách také na
zdejší smíšené trojtřídní obecné škole a projevil
členům uč. odboru úplnou spokojenosť nad pro-
kázanou snahou a svědomitostí v jich povinnostech.
Protektorát plesu akad. spolku „Chod“ přijala
ve včerejší schůzi městská rada s purkmistrem v čele.
Mikulášská zábava, Měšťanskou besedou zdejší
od nějakého času každoročně pořádaná, i letos
četně byla navštívena. O zábavu postaráno v prvé
řadě dvěma jednoaktovými žerty, z nichž prvý („Už
táhnou“) drastickou mimikou hlavního představitele
(p. adjunkt cukrovaru A. Zima) obecenstvo rozesmál,
ostatní úlohy kusu toho dobře provedli p. Zvolský
a slečny M. Duffková a A. Teringrová. V druhé
jednoaktovce („Královna Natalie“), jež velmi se
líbila, účinkovali s úplným zdarem pp. Max Duffek
st., Jos. Duffek a J. Krištofa slečny A. Kitzbergrová
a A. Teringrová. — Solovým výstupem „Napověda“
dobře pobavil obecenstvo p. Jos. Duffek. — Smí-
šený sbor „Výmluva“ od A. Průchy a mužský sbor
„Vlašťovičky“ od Lva přijaty s pochvalou. — „An-
dante“ ze 7 koncertu Beriotova (housle p. K. Pro-
cházka) a „Touha po domově“ (solo pro flétnu, p.
Jos. Vondraš) provedeny jsou bezvadně a upoutaly
posluchače neméně než Hřímalého „Pochod ohni“,
jímž produkce zahájena. Vůbec zavděčili se pp. uč.
V. Hana, K. Procházka a abiturienti K. Holý a
Jos. Vondraš obecenstvu v míře nejvyšší, přednesše
četné skladby hudební, čímž jednotlivá čísla pro-
gramu spojena jsou v jeden živý a ladný celek. —
Pak objevil se Mikuláš (p. Max Duffek), jenž
provázen jsa andělem (p. A Zima) a dvěma pekel-
nými duchy (pp. Dr. F. Schnabl a Emil Vlk), tento-
kráte žertovným kupletem se představil a hojnosť
dárků většinou vhodných a žertovných s sebou při-
nesl. Nejhojněji obdařena ovšem krásná plet. Mnohý
výkřik překvapení bylo slyšeti, a otázkou, kdo
vlastně ten či onen dárek poslal, mnohá sličná
hlavinka ještě pozdě do noci se trápila. — Pak
slyšeli jsme ještě od p. Krištofa veselý kuplet,
načež obecenstvo začalo se rozcházeti. Zábava vůbec
se vydařila, jest jen želeti, že mezi dárky bylo ně-
kolik, které by Mikuláš, kdyby byl vševědoucí, za-
jisté byl nechal ve svém košíku. Budoucně bude
přece jen třeba diskretně kontrolovati, kdo který
dárek zaslal, aby nemohl nikdo beztrestně v nevinný
žert a zábavu vmísiti špetku sprostoty a urážky, což
zajisté by pohřbilo oblíbené jinak zábavy Mikulášské.
Na vánoční stromek pro chudé dítky v opatrovně
zdejší věnoval 1 zl. důst. p. P. Jos. Rybička, kaplan
v Horš. Týně. Částka ta byla námi odevzdána ře-
čenemu ústavu.
Policejní noční hlídka v městě našem zostřena
bude následkem často se opakujících krádeží.
Požitky z fundace zemřelé Evy Pickrové pro
chudé dítky školní, obnášející 74 zl., rozděleny budou
spolkem krejcarovým, jemuž městská rada rozdělení
to k provedení předala.
Všeobecný vzděl. spolek dělnický pro Domažlice
a okolí odbývá dne 18. prosince v spolkové míst-
nosti o 2 hod. odpol. svoji měsíční schůzi s tímto
programem: 1) Záležitosti spolkové. 2) Přednáška
o pradějinách světa. 3) Volné návrhy. Členové do-
stavtež se co nejčetněji!
Dům p. inž. Jiřího Kresla ve Vodní ulici koupil
za 11.900 zl. p. Petr Ludvík ml., koželuh.
Přejet. Včera v pátek dopoledne vyvážel hnůj
na pole klášterské 68letý šafář Jiří Havlovec. Na
poli splašili se mu koně, při čemž šafář pod vůz
upadl a byl v páteři přejet. Koně v divém úprku
přiběhli až k dvoru klášternímu, kde byli chyceni.
Pro raněného šafáře, jenž na poli ležeti zůstal, byl
vyslán povoz, načež odvezen do svého bytu.
Neštěstí. V pondělí dne 5. prosince lámal kámen
pomahač Frant. Vlach u gruntovníka Jana Fronka
v Radonicích. Pojednou sřítil se naň se stěny skalní
ohromný balvan, kterýž jej tak nebezpečně pohmoždil,
že upadl do mdlob. Po dlouhé době podařilo se jej
vzkřísiti, načež byl odvezen do všeobecné nemocnici.
Sebevražda. V pondělí dne 5. prosince zastřelil
se v Nýrsku c. k. finanční dozorce Benker. Co jej
k sebevraždě dohnalo, není známo. Týž navštěvoval
finanční kurs v Domažlicích.
Cholera. Poněvadž v Německu cholera pominula,
bylo zrušeno nařízení, dle něhož se cestující z Ně-
mecka musili podrobiti pětidennímu lékařskému po-
zorování. Přímá doprava na všech tratích vedoucích
do Čech, Slezska a Haliče byla opět dovolena
Nové doutníky. V sobotu ukázal ministr financí
ve schůzi rozpočtového výboru členům nové doutníky
regalitas a 5kr. kuba. Přinesl jich několik bedniček,
které byly brzy rozebrány. Jakosť jejich je prý
lepší než u dosavadních. Oba ty druhy přijdou do
prodeje teprve v únoru a březnu.
Pro vystěhovalce. Z Waschingtonu se oznamuje:
Předseda senátního výboru pro vystěhovalecké zá-
ležitosti Chandlor vyjádřil se před zpravodajem, že
podá ve výboru návrh, aby do Spojených obcí ne-
přijímal se žádný přistěhovalec, který neumí čísti a
psáti ve své mateřštině, nemá aspoň 100 dollarů a
má-li ženu a děti — ještě více. Soudí, že stěhování
musí se na pět let zakázati, aby mzda neklesala.
Každý cestující musí dostati průvodní list, v němž
ustanoveno, jak dlouho smí se zdržeti ve Spojených
obcích. Osoby, jejichž rodiče jsou usedlí ve Spojených
obcích, mohou se vrátiti na trvalý pobyt.
Chytrosť libereckých soukenníků. Píše se nám:
Liberečtí soukenníci již delší dobu velmi trapně po-
ciťují následky neslýchaných štvanic a útoků proti
české menšině. Uvědomělé kraje české, kde více
ze zvyku nežli z příčin jiných ovládaly výrobky
liberecké, otevřely se nyní českému zboží z Humpolce.
A všude, kde se tato změna uskutečnila, spokojeni
jsou nejen obchodníci, ale též — což zejména padá
na váhu — odběratelé. A jak chovají se vůči tomu
liberečtí soukenníci? Dali svým cestujícím instrukci,
aby zboží, kde v zájmu obchodním shledají toho
potřebu, vydávali za humpolecké a jinde zase za
liberecké. Na tento „chytrý nápad“ upozorniti není
zajisté nemístno.
Český denník ve Vídni. Vydavatel a redaktor
týdenníku „Parlamentär“ dr. Živný hodlá tento svůj
list, který je půl český a půl německý, přeměniti
ve svobodomyslný denník.
Přísné vymáhání vojenské taxy. Okresní hejt-
manství upozorňují obecní starosty na velké nedo-
platky vojenských tax se žádostí, aby tomuto od-
větví v přenešené působnosti věnovali větší píli,
totiž aby od domácích „povinníků“ dluhující taxu
se vším důrazem, po případě i strhnutím ze mzdy
vybírali a berním úřadům odváděli. Zároveň mají se
zaměstnavatelé vyrozuměti, že mohou vojenskou taxu
dle výnosu ministerstva zemské obrany dělníkovi
neb služebníku ze mzdy buď po částkách neb na-
jednou strhovati, aniž by ustanovení toto jakému-
koliv obmezení podlehalo.
Liberecká policie objevila se v neděli na ulicích
libereckých v nové uniformě zhotovené dle předpisu
vládního komisaře. Kabát jest zhotoven dle vzoru
kabátu vídeňské policie, toliko místo žlutých kno-
flíků zavedeny jsou knoflíky bílé. Komisaři a inspe-
ktoři mají na ramenou stříbrné pásky. „Piklhaubna“
ustoupila přilbě. Pruská uniforma tedy z Liberce již
zmizela. Jiná jest otázka, kdy zmizí z Liberce též
pruský — duch.
(Zasláno.)
Prohlášení!
S největší radostí vítáme hlas našeho milého
města, že i ono hodlá se národní práce účast-
niti a že tak pochopilo úplně, úkol každého vla-
stence v době přítomné i korporací a spolků, z
těchto sestávající. Rovněž potěšeni jsme nemálo tím,
že podíl na práci té a činnosti k ní směřující máme
bráti i my, akademikové z Domažlicka. — I nabí-
zíme s ochotou největší všelikou pomoc slavnému
výboru místního odboru Národní Jednoty Pošumavské
v městě našem a milerádi veškery práce, jež s po-
řádáním valné hromady odboru spojeny budou, na
se vziti slibujeme. A slibujeme zároveň, že k tomu
se vynasnažíme, by odbor náš důstojným se stal
středem čilých odborů okolních i co do národní
práce i co do počtu členů a aby tak stal se silnou
podporou jednoho nejdůležitějšího spolku národního,
Národní Jednoty Pošumavské! Učiníme tak tím
raději, ježto vidíme, že to našemu rodnému městu
k větší cti poslouží, když vstoupí do řady jiných
národně uvědomělých měst českých.
Tomuto šlechetnému národnímu cíli, k němuž
spojenými silami zajisté povede, voláme „Na zdar!“
V Praze, dne 6. prosince 1892.
Z akad. spolku „CHOD.“
IV. výkaz příspěvků
na nová malovaná okna pro zdejší děkanský
chrám Páně.
P. T. pp. Kateř. Sladkých 1 zl. Barb. Hofmannová
50 kr. Marie Tauerová 50 kr. Tomáš Dobrý 5 zl.
Jan Wolf 30 zl. P. Tom Masopust farář v Políni 10 zl.
Bernard Duffek 20 korun. Ze vsi Stráže 2 zl. 80 kr. Jan
Adamovic 1 zl. Jak. Bláha c. a k. setník 2 zl. Barb. Vy-
drová 1 zl. Antonie Vydrová 1 zl. Markéta Vondro-
vicová 1 zl. O . . . A . . . 3 zl. O další příspěvky
uctivě prosi děk. úřad v Domažlicích.
Šlechetným dobrodincům chudé školní mládeže!
Nastalá tuhá zima, kruté větry a mrazy a blížicí
se vánoce jakož i neutěšené poměry jak národní tak
hmotné nutí podepsané snažně prositi šlechetné lidumily
a dobrodince o milostivé přispění byť i skrovným obno-
sem neb dárkem na opatření potřebného oděvu chudým
dětem matiční školy v Prapořišti
Škola tato nalézající se v důležité pro národ náš
pohraniční obci průsmyku Novo-Kdýnského (Všerub-
ského), zapomenutém a zanedbaném to koutku naší krásné
Šumavy, navštěvována jest 71 dětmi většinou rodičů
chudých.
Schulferein a Böhmerwaldbund vystihše důležitost
této školy a obce, za pomoci obecního zastupitelstva
úsilovně pracují, aby děti od české školy odvrátili a
do německé vehnali; proto prosíme snažně, pomozte
nám zachraňovat a molochu germanice z drápů vysvo-
bodit naše chudé české děti.
Každý sebe menší dárek neb příspěvek s díky
přijímá a veřejně kvituje správa matiční školy v Pra-
pořišti a místní odbor Ú. M. šk. v Nové Kdýni.
Tomáš Flaška, správce školy. Emil Tšída, t. č. předseda.
Blahorodým pánům
J Pazderovi a L. Šípkovi,
majitelům českého závodu pro uměleckou malbu na skle
v PRAZE.
Považuji za svou milou povinnost, abych Vám vy-
slovil díky a úplné uznání za velice solidní a vkusné
provedení dvou oken figurálně i ornamentálně umělecky
vyzdobených, která dle úsudku všech návštěvníků slouží
k význačné ozdobě zdejšího farního chrámu Páně.
Odporučuji co nejvřeleji všem důst. p. spolubratrům
tento umělecký, domací, český ústav, jenž bez velkých
reklam výbornou práci za poměrně mírnou cenu podává.
V Bělé p. Bezdězem, dne 15. září 1892.
VÁCLAV ŠPANIHEL, farář.
Týdenní trh v Domažlicích dne 7. prosince 1892.
Přivezeno bylo
Pšenice . . hktl.
Žito . . . . „
Ječmen . . „
Oves . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
74
111
41
98
—
Prodáno za cenu dle
I. tř. II. tř.  III. tř.
zl. [kr. zl. [kr. zl. kr.
630
650
6 40
4
4 90
70
4 57
50
60
4
4
4
73
80
2
3
2
90
2
1
—
T
60
60
—
—
—
1
—
—
—
—
—
—
2
1
—
1 70 —

SRDEČNÉ S BOHEM
dávám všem příznivcům svým, s nimiž při
odjezdu do Čermné rozloučiti jsem se nemohl.
Přijmětež všichni, již návštěvou Jste mne
poctívali, dík nejsrdečnější!
J. JANDA, hostinský.

Jízdní saně
(pletené) dvouspřežní, pak nákladní vůz s nosností
60 centů, jakož i dvoje upotřebené třemení kočárové,
vše ještě v dobrém stavu prodá se v levných cenách.
Kde, poví redakce t. l.
Dolejší mýto
nedaleko cukrovaru pronajme se na 3 roky. Kauce
150 zl. jest žádoucí. Bližší podá pronajímatel
Bedřich Straka.
Převzetn hostince!
Dovoluji sobě oznámiti, že převzal
jsem hostinec

„U kanonu“,
kdež výborný ležák, litr za 12 kr., čepuji-
V místnosti hostinské nalézá se kulečník
ku hraní. Prose o hojnou přízeň znamenám se
ve vší úctě
Mat. Antoš.
Vyhláška.
Ač bylo vybubnováno, aby posypávali ho-
spodáři chodníky před svými domy a sníh před
nimi zametali, přece se tak neděje, čímž uvádí se
obyvatelstvo v nemalé nebezpečí.
Jest povinností každého, aby policejní před-
pisy, které vydávají se v zájmu všeobecném,
řádně byly šetřeny, pohříchu se to neděje a
kdyby se mělo zakročiti přísně, jak zákony před-
pisují, musilo by se zakročiti proti všem bez
rozdílu.
Dávám ještě jednou veškerému obyvatelstvu
na vědomosť, že v zimním čase při sněžení po-
vinen jest každý hospodář chodník před domem
svým zamésti a při náledí každý den posypati
a že ti, kdož se tak nezachovají, pokutou až
do 10 zl. stíháni býti mohou a doufám, že tato
vyhláška konečně snad přece bude míti účinek
a že učiní se ve věci pořádek, který vůbec od
obyvatelstva města očekávati každý jest oprávněn.
Z purkmistrovství kr. m. Domažlic,
dne 10. prosince 1892.
Purkmistr: Petr Hana.
30
LISTÁRNA.
Horš. Týn. Zprávu tu uveřejnili jsme již při jmenování.
Za zaslané díky, odevzdali ihned. — Pan P. S. Benington
(S. Am rika). Račte mít zaplaceno na celý rok tímto číslem
počínaje.
