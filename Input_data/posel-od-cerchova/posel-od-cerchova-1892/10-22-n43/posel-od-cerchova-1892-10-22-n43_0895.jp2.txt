musila takové peníze sama před 31. prosincem vy-
měniti.
Ustavující valná hromada hospodářského spolku
pro Staňkov a okolí konala se dne 17. října t. r.
o 10. hod. ranní v zasedací síni městské radnice
za přítomnosti 27. členů. Zvoleni byli funkcionáři
pp. Jul. Trnka, purkmistr za předsedu, Václ. Holub,
mlynář za místopředsedu, Petr Weber, učitel za je-
dnatele, Jos. Kastner, rolník za pokladníka. Ostatní
členové výboru: Frt. Pavlík, mlynář z Bílého Mlýna
u Staňkov, Jan Ott, mlynář z Ohúčova, Josef Fried-
lender, statkář z Chotiměře, J. Nový, rolník z Lo-
hovčic, Ad. Leitl, rolník ze Staňkova vsi, Ant.
Wavřík, mlynář ze Staňkova měst., Frt. Petrásek,
měšťan ze Staňkova měst. Přejeme mnoho zdaru
tomuto mnohoslibnému spolku!
Hospodářský kurs (Škola pokračovací s vyučo-
váním hospodářským). Zemská školní rada vyne-
sením ze dne 22. září 1892. čís. 24189. povolila
místní školní radě ve Staňkově městýsi otevříti od
1. listopadu 1892. hospodářskou školu pokračovací.
Škola ta spojena bude se školou obecnou. Správu
povede správce školy. Předmětům hospodářským
učiti bude p. Petr Weber, ml. učitel ve Staňkově
měst. Vyučovati se bude: 1. Jazyku mateřskému 2 hod.
týdně 2. Arithmetice a měřictví 1 hod. týdně. 3.
Nauce o hospodářství 3 hod. týdně. Doba vyučo-
vání trvá po dva roky, vždy 5 měs. od 1. listopadu
do konce března.
První mraziky dostavily se nám tento týden,
takže z rána pokryto jest vše jíním. Na čtvrtek v
noci napadl sníh, přes den však opět sešel. Zima
hlásí se již o své právo a jak se zdá, v brzku nás
zažene k teplým kamnům. Dnes přinesen nám byl
ještě krásný květ jabloně z městské zahrady.
Dvě brunety. (Před kraj. soudem v Plzni). Ve
středu stály před senátem c. k. krajského soudu
v Plzni dvě lepé brunetky s jiskrnýma očima, obě v
nejlepších letech na vdání. Ubožátka, Emilie a Ma-
rie Růžičkové, čítající teprve 20 jar — totiž každá
— a už mají dost pestrou minulosť; ale kdož za to
může, že se narodily v táboře cikánském. Před sou-
dem stály už vícekráte a bylo to na nich dobře znát,
že zde nejsou poprvé. Teď bylo prý to naposledy —
jak tvrdí, co stály před soudem, kam se také dostaly
„zcela nevině“ následujícím způsobem. Když 8. září
ve svátek panny Marie, si jich při muzice mládenci
nevšímali, sebraly se obě Růžičkové a šly si po ves-
nicích hledat ženicha. — Touž dobou odešel domkář
Václav Šiller z Doubravky (okr. horšovotýnský) ze
svého bytu do stodoly, za nim šla jeho manželka a
tchýně. Aby nikdo do stavení nevešel, stáhli kliku a
položili pode dvéře. Asi za hodinu napadlo Šillerovi
si zakouřit. Hledá kliku — ta tam! Dopálí se a volá:
„Stará, pojď sem, a to hned!“ Najednou, jako v po-
hádce, otevrou se dveře samy od sebe a v nich objeví
se dvě nejdokonaleji opálené brunetky, které s
chvatem přistupují k hospodáři, „aby mu dal Pán
Bůh štěstí a požehnal ourodu!“ Místo poděkování
osopil se výminkář na krasavice s hrozným zaklením.
— Ale panny se toho nelekly a nabídly se, že mu
budou číst planetu z ruky. „Já vám dám planetu,
vy . . . . . duše, nadělám z vás sekaniny!« Co jste
tady pokradly?“ — „I nic, pantatínku, my hledaly
ženichy — —“. „A 'ty jste hledali v truhlách? —
Co?“ Cikánky si chtěly práci ulehčit a prchnout, ale
Šiller je chytil do náručí. Zatím přišla výměnkářova
žena a tchýně. Vidouce, že „starej“ drží brunetky v
náručí, odběhly pro policajta, aby tu věc šel urovnat.
A tím způsobem dostaly se obě Růžičkové před soud
pro pokus krádeže, neboť přeházené věci v truhlách
nasvědčovaly tomu, že věci vybraly, a byvše náhle v
práci překvapeny, naházely všechno zpátky. Aby po
té práci jak náleží si odpočinuly, posazeny obě na 2
„P. L.“
měsíce do vězení. —
Sirky v hostinci jsou mimořádným vydáním ho-
stinského. Sirek spotřebuje se značné množství, neboť
četní hosté odcházejíce odnášejí sirky sebou, aby
doma měli čím si posvítiti. V Německu, kdež zvyk
ten jest tak velice rozšířen, stal se případ podobný
příčinou soudního sporu, a když nemohly se různé
instance shodnouti, rozhodl říšský soud německý, že
kdo odnáší sirky z hostince, může býti pro krádež
odsouzen.
Puclická škola schulvereinská, o níž poslední
tři léta nejprudší boj byl veden, konečně jest „vy-
svěcena“ a odevzdána svému účelu. Za účastenství
všech vůkolních notabilit přikročeno ku posvěcení
bývalého templu židovské obce. Po obřadech fa-
rářem P. Maxem Pittermannem (předsedou místního
odboru Národní Jednoty Pošumavské ve Staňkově)
vykonaných nastaly řeči funkcionářů. Mezi řečníky
byl i c. k. okresní školní inspektor p. Jan Mu-
grauer. Kdo byl někdy svědkem chudičkých obřadů
svěcení škol matičných, kdo pozoroval vyzývavou
nevšímavost c. k. okresního hejtmana a jeho komi-
saře z Čes Dubu při svěcení školy matiční v Li-
běchově, kteří oba, ač v místě přítomni, přece ob-
řadu se nesúčastnili, toho přímo bodla účasť c. k.
škol. inspektora při podobné slavnosti Šulvereinu.
3987 rozličných řeči napočítal professor Wilbor
na celé zeměkouli. V tom však není zahrnuta řeč
českých kondukterů, kteří na českých stanicích smějí
křičeti nesrozumitelné: fertig!
Gladstone o modě. Dle náhledu Gladstonova
není moda nic jiného než přepjatosť, s kterou stále
zápasí pravá krása, a proto by bylo lepší, kdyby
vůbec nebylo žádné mody. Nejeví se při tom ostatně
nijaký pokrok: co se nosí nyní, nosilo se před tři-
ceti lety a vejde to do mody zase za třicet let. No-
vého nevynalezá se nic a jen se opakuje, co tu již bylo.
Moda se mění dle mínění Gladstonova proto, že očím
nelíbí se jednotvárnosť a tak se bezděky hledá pořád
nějaká změna.
Nové školy matičné. Říjnové číslo Věstníka
Ústřední Matice školské přináší kromě obvyklých
výkazů finančních a článků odborných také pře-
hlednou tabulku o školách a dislokaci učitelstva
matičného. Z tabulky zjevno, že rokem 1892 zří-
dila Matice 6 nových škol obecných a 2 opatrovny
a sice čtyřtřídní v Hostomicích u Bíliny s 280 žáky,
v Hlávkově u Jihlavy jednotřídní s 41 žákem, v
Liběchově u Mělníka s 76 žáky, v Schützendorfé u
Něm. Brodu jednotřídní s 78 žáky, v Trnovanech
u Teplice čtyřtřidní s 290 žáky, konečně zřizuje se
trojtřídní v Košťanech u Teplice, která asi koncem
listopadu otevřena bude, kdežto v Hostomicích a
Schützendorfu otevrou se školy ještě do konce října.
V Hlávkově, Liběchově a Trnovanech se již vyučuje.
Opatrovny otevřeny v Liběchově a v Moravském
Krumlově, zde pak zároveň rozšířena jednotřídní
škola na dvoutřídní. Naproti tomu zrušila Ústřední
Matice jednotřídní školu v Dolním Hánu okresu
teplického a umenšila pětitřídní školu v Teplici z
desíti na šest oddělení za příčinou zřízení školy v
Trnovanech a Košťanech. Celkem zrušila tedy Ma-
tice na svých školách 5 oddělení či tříd a zřídila
18 oddělení. Rozumí se, že novými školami Matici
náklad značně vzrostl, avšak hmotný kapitál na
ně vykládaný ponese dojista steronásobný užitek
mravní.
Šťastný pád. V úterý odpoledne spadlo 3leté
děvče kováře p. Jos. Echtnera v Oujezdě s okna s
výše 3 metrů tak šťastně na náves, že nijakého po-
ranění neutrpělo. Děvče se zemi ihned se zvedlo a
nejprvněji hledalo gumový cucáček, kterýž při pádu
z úst jí byl vypadl.
Ve zvláštních výstřednostech libuje si již delší
dobu zdejší 52tiletý flašinetář Kůstka, známá to mu-
zikantská síla našeho střelničního kluziště, jenž klou-
zající se mladý i starý svět třeba v té největší zimě
baví svými rozladěnými a dychavičnými kousky, jež
pomocí kliky vyluzuje ze svého flašinetového stroje,
na němž viděti jest papírové vojsko různých monar-
chů, v parádních a válečných pochodech. Jest tomu
několik neděl, co způsobil nemalou výtržnost v dě-
kanském chrámu při veselce právě tam odbývané,
takže vzbudil všeobecné pohoršení a z kostela vy-
veden býti musel. Ve čtvrtek minulý týden opět
chtěl něco pro obveselení mysli provésti, ale nepo-
dařilo se mu to — ruka spravedlnosti ve způsobě
policajta sáhla mu na límec a odvedla ho do „chlád-
ku,“ kdež za svojí výstřední produkci odpykal 24
hodin vězení. V týž den totiž nesa flašinet na zá-
dech vyšplhal se po kolmém vysokém žebříku na
lešení u děkanského kostela, kdež chtěl prý zahráti
zedníkům něco pro zahřátí. Úmysl jeho však byl
překažen a náš muzikant musel šplhati opět dolů.
Když flašinet za ním snášeli, volal, jen aby jej sho-
dili dolů, že se nerozbije — je prý moc solidně sta-
věnej a jeho píšťaly že prý již něco vydrží. Akro-
batský kousek tento vzbudil nemalou veselost mezi
lidem právě na trhu se nalezajícím. Flašinetář si
to odseděl — flašinet však uznán za nevinna.
Oheň. V úterý dne 18. října po 1 hod. odpol.
vyšel oheň v stodole občana Jana Havla v Zahořa-
nech a ztrávil dvě stodoly a kolny, jež pod jednou
střechou se nalezaly. K požáru dostavili se mimo
hasičů místních i hasiči z Kouta. Oheň vyšel právě
v tom okamžiku, když ve stodole se mlátilo, tak že
lidé z ní utíkati museli. Kdo požár ten zavinil, jenž
pro vesnici mohl býti osudným, neví s určitostí ni-
kdo. Snad dojde se však pachateli brzý na stopu.
Zvláštní případ. Minulou neděli o posvícení pásl
dobytek na poli zahořanský občan Havel Vavřinec.
Dobytek dostal se na mladou jetel, po níž ihned 7
kusů nadmulo a než jej do dvora přihnal, zhynuly
již dvě nejkrásnější jalovice, tak že si týž hospodář
páčí nemalou škodu.
Cholera. Zvolna, ale jistě kráčí tento strašlivý
host od východu na západ. Zprávy na veřejnosť pro-
niklé zněji dnes hrozivě. Nepřeháníme dojista, tvr-
díme-li, že skutečnosť jest daleko povážlivější těchto
zvěstí, neboť bohužel rozhodující faktorové domní-
vají se, že nejlépe věci poslouží, tutlají-li nebezpečí
až do poslední chvíle. To opět ukazuje se v Pešti.
Příšerný host asiatský řádí již dnes v sidelním městě
„říše“ maďarské v celé hrůze, a patrně již po delší
dobu musela se nákaza po městě šířiti, neboť dle
úředních zpráv obnášel dne 6. t. m. počet onemoc-
nělých 40 a počet zemřelých 17. V městě panuje
hotové bezvládí. Oznamuje se, že nikde není žádných
návěští obecenstvo poučujících. Rozkazy vydávají se
sice, ale nikdo jich neplní, a vykonávají-li se, tedy
zcela zvráceně, jak tomu nasvědčuje spalování šatstva
na choleru onemocnělých, na veřejných ulicích v
plamenech, kolem nichž mládež maď. bezstarostně
za jásotu křepčí, aniž by se o to policie starala.
Orgánové svalují jeden vinu na druhého. — Inu
ovšem, na nás si umějí páni Maďarští houkat, ale
doma je — Sodoma. Epidemie pokračuje také v
Haliči a provázejí ji i tu příznaky povážlivé, ač
dosud nenabyla rozměrů velkých. Tak musel býti v
Krakově ve Vavřínové ulici dům čp. 18, v němž 8
osob na choleru zemřelo, uzavřen vojenským kordo-
nem. V poledne však odehrál se tu hřmotný výstup.
Internovaní dělníci v tomto domě, které obec na své
útraty vyživuje, chtěli se z domu dostati na ulici a
když nemohli kordon proraziti, přiběhlo jim as 80
dělníků na pomoc, kteří jali se vojsko kamenovati.
Teprve po delší chvíli podařilo se rozčilený dav měst-
ským úředníkům a lékařům upokojiti. Dle zpráv do-
šlých vypukla právě cholera již také ve Vídni, ná-
sledkem čehož zavedena v Plzni karanténa pro pří-
chozí z Vídně.
První uherské zlaté dvacitikoruny byly v úterý
císaři pánu předloženy. V běhu tohoto téhodne bude
prvních 50.000 kusů raženo.
Pro nové volby obecní zvolena byla ve vče-
rejší schůzi reklamační komise, jež sestává z pp:
Tomáše Duffka, Frt. Kitzbergra, Norb. Kresla, Maxe
Duffka.
Zmrzačen. V budově, kde rozemílá se živec
pro továrnu zdanovskou, kteráž jest od Zdanova as
čtvrt hodiny vzdálena, přišel minulý týden jistý dělník,
jenž při stroji zaměstnán byl, vlastní neopatrností k
úrazu. Pravá ruka byla mu strojem stržena mezi
kola tak nešťastně, že mu strašně rozmačkána byla.
Odvezen byl ihned do nemocnice zdejší. O ruku
však nepřijde.
Dražba na usedlost č. 16 v Černíkově v od-
hadní ceně 5433 zl. odbývána bude u c. k. okr.
soudu v Nové Kdýni dne 10. prosince 1892 a 11.
ledna 1893.
Krádež. Ze soboty na neděli ukradl kdosi bar-
víři p. M. Černému „na brance“ pěkně vykrmenou
husičku a dva strychy ovsa.
(Zasláno.)
Což pak ta naše ubohá kostelní věž zůstane již
v horní části své jak žíhaná zebra? Či jest tak
schvalně omýtnuta v několika odstínech? Pak ovšem
by měly Domažlice o jednu zvláštnost více!
Pozorovatelé.
Listárna.
Pan K. P. ve W. Do konce 1892 zl. 3.60. Gratulujeme.
Kostnice. Ihned vyřídili. Srdečný pozdrav.
Plesové hedvábné látky od 55 kr. až zl. 9.85 metr (as
300 různých druhů a barev) zasílá v celých kusech a částech
prosto cla a poštovného továrna na hedvábí G. Henneberg (c.
k. dvor. dodav.) Zürich. Vzorky obratem. Dopisy stojí 10 kr.
porta.
Týdenní trh v Domažlicích dne 20. října 1892.
Přivezeno bylo
Pšenice . . hktl.
Žito . . . . „
Ječmen . . „
Oves. . . . „
Hrách . . . „
Brambory. „
Zelí . . . kopa
Seno . . . . . q.
Sláma . . . . q.
Máslo . . . kg.
Vejce . . kopa
113
151
179
371
540
782
—
Prodáno za cenu dle
I. tř. II. tř.  III. tř.
zl. [kr. zl. kr. zl. kr.
65
40
6
6
85
6
5
5
25
40
5
70
82
4
5
3
1
5
4
10
3
3
26
—
90
—
—
—
30
1
87
—
—1 50
1
2
60
2
Vyhláška.
Za příčinou obnovení zastupitelstva obec-
ního vyloženy jsou
seznamy voličů,
k volbě obecního zastupitelstva oprávněných, v
1., 2. a 3. sboru ku veřejnému nahlédnutí ode
dneška počítaje na čtyry neděle s doložením, že
námitky proti těmto seznamům v praeklusivní
lhůtě 8 denní, která dne 21. listopadu 1892 na-
stane a dne 29. listopadu 1892 večer v 5 hodin
se skončí, u podepsaného purkmistrovského úřadu
podány býti mohou.
Z purkmistrovství kr. města Domažlic,
dne 22. října 1892.
Purkmistr: Petr Hana.
Našemu kolegovi Karlu Pavlíkovi!
a jeho vyvolené družce
Max. Kohoutové
voláme k jejich sňatku:
Dnové štěstí nechť Vám plynou,
by jste došli tužeb snů
láskou blahou nezkalenou,
to jest přání kolegů.

—
—
—
Vkusné věnce
a kytice
všeho druhu nejlevněji zhotovuje Jakub Ludvík,
umělecký zahradník v Domažlicích za kasárnou.
