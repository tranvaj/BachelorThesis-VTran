Ročník XI.
V Domažlicích, dne 2. prosince 1882.
Číslo 49.
POSEL OD ČERCHOVA
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . . 1 zl. 33 kr.
čtvrtletně . . 1 zl. 20 kr.
1 zl.
čtvrtletně .
do Ameriky . . 1 „ 46 „
půlletně . . 2 „ 40 „
2
půlletně . . . .
ročně . . . 4 „ 80 „
Donáška do domu 6 kr.
4
ročně . . . . .
Domažlický týdenník pro zájmy politické, obecné a spolkové.
Dopisy, inseraty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Politický přehled.
—
Korunní princ Rudolf přijel 30. listopadu v
11 hod. ráno do Berlína a byl přivítán od císaře
Viléma a prince Viléma. Na hranicích uvítali jej
vyslanecký rada Passeti s ostatními členy vyslanec-
tva. Odpoledne byla hostina u císaře Viléma, jíž se
súčastnili korunní princ Rudolf, ruský velkokníže
Vladimír s chotí, členové císařského domu, ruského
a rakouského vyslanectva, hr. Hatzfeld a maršálek
Moltke. Večer odjel císař se svými hosty do Letzligen.
— Stanné právo prohlásilo vojenské velitelství
v okresech Prozor a Bugojno v Bosně a vypsalo
cenu 50 dukátů na hlavu Ejuba Teskeredžiče a Mu-
stafy Risova. Též na hlavu Stojana Kovačeviče vy-
psána cena 100 dukátů; na hlavy 16 Hercegovců,
1 Černohorce a 3 občanů z Kamena po 20 dukátech.
Dále stíhá se 119 osob pro účastenství v povstání.
Do říšské rady vstoupí nových poslanců 16,
z nichž 9 náležeti bude pravici, 6 k levici a 1 je
„nad stranami“, protože je ministrem (baron Pino,
zvolený v Bukovině). Z Čech zasednou k říšské radě:
hr. Eugen Černín, dr. Karel Dostal, Richard Jahn,
dvorní rada Neubauer a dr. Kindermann; z Moravy
Viktor Hübner.
K příznakům války ruské náleží, jak jeden
z nejspolehlivějších listů uherských „Pesty Napló“
sdéluje, že dle udání upravují a dostavují se s nej-
větším chvatem silnice v severovýchodních a východ-
ních komitátech, Berega a Marmaroš a na půdě Si-
kulů; totiž silnice vedoucí k průsmykům a do Ha-
liče. Všecky mosty zaměňují se novými pro pochod
dělostřelectva spůsobilými.
— O zřízení české školy ve Vídni dokazuje vý-
nos ministerstva osvěty, že se stalo pouze zásadní
rozhodnutí, že proti zřízení soukromé národní školy
s vyučovací řečí českou není žádné zákonnité pře-
kážky. O propůjčení práva veřejnosti se nežádalo a
tudíž se o něm nejednalo. Ústaváci vídeňští dělají
z české školy té kolosální aféru. Rozdmychují bouři
proti vládě a proti Čechům. Vystoupí ze zemské
školní rady a vydají proklamaci občanstvu vílen-
skému. Vláda na svém povolení setrvá. Místodržitel
má nařízeno, aby rozhodnutí vlády provedl. Zástupci
vyznání židovskéko a evangelického zdrží se hlaso-
vání o protestu proti české škole; nebudouť prý jako
zástupci vyznání hlasovati v otázkách národních.
— Ve čtvrtek 30. listopadu v závěrečné schůzi
zemského sněmu přijala konservativní většina návrh
na svěcení svátku Jana Nepomuckého v Tyrolsku
tak jako v Čechách, aby prý chránil zem ode všech
povodní.
— „Wiener Zeitung“ oznamuje: Říšský posla-
nec, člen ústřední komise pro opravu pozemkové
daně, dvorní rada správního soudu dr. Antonín
Mezník, obdržel od císaře rytířský kříž řádu Le-
opoldova.
*
Rusko rozvinuje na Černém moři čilý ruch vo-
jenský. Ve všech arsenálech na Černém moři úsi-
lovně se pracuje na tom, aby veškeré černomořské
přístavy vyzbrojeny byly dostatečně torpedy a aby
zbudován byl dostatečný počet monitorů k obraně
pobřeží.
K návštěvě Giersově ve Vaříně píše se „Go-
losu“ z Berlína, že se tam stala výměna náhledů,
jež přispívá k jasnému názoru o politické situaci
lépe, nežli určité politické poselství a rovněž tak je
ku prospěchu dobrých a přátelských poměrův. Obě
strany jsou s výsledkem spokojeny, neboť směřuje k
zachování pokoje spolupůsobením Ruska, Německa a
Rakouska.
Veškeré pravidelné jízdné ruské pluky zří-
zeny budou na spůsob ruských pluků dragounských.
Platí to zejmena 14 plukům husarským a 14 hu-
lánským, tak že v Rusku bude nyní 48 pluků dra-
gounských. Jest to důležité opatření válečnické.
Husaři a huláni mají totiž za zbroj pouze šavle a
piky, revolvery a karabiny, kdežto dragouni vyzbro-
jeni jsou výtečnými dalekostřelnými puškami soustavy
Berdanovy, téže soustavy jakou má ruská pěchota.
Dragouni opatřeni jsou též dostatkem náboje a cvičí
se v míru v boji pěšáckém, v střelbě do terče a
palbě řadové až na 1200 kroků vzdálenosti. Důstoj-
níci jsou nad změnou tou nevrlí, protože budou
míti velké výlohy a projevili to již veřejně. Velitel
a důstojníci pavlovského pluku husarského, zadali za
propuštěnou. Velitel Jeršev byl již propuštěn. Nové
zřízení to nepřestává v Německu buditi obavy.
„Mosk. Vědomosti“ píší, že hodlá-li Rakousko
přivtěliti k území Bosnu a Hercegovinu i Černá
Hora mohla by použíti nynější chvíle k prohlášení
takýchže práv na náhradu, jaké dostalo se Rakousku
za jeho výlohy a starosti po čas povstání v Herce-
govině a Bosně proti Turecku. Náhrada ta mohla
by zcela spravedlivě záležeti v návratu k Černé Hoře
oné části Hercegoviny, již ona dobyla svojí krví, v
souhlasu s Tureckem, projeveném ve smlouvě svato-
štěpánské.
Bismark provésti chce v Prusku co pro odpor
říšského sněmu pro Německo neprosadil a sice daň
z prodeje předmětů, jež u velkém množství se odbý-
vají jako z tabáku, piva, soli a j. Činí i návrhy na
zvýšení cla ze dříví. „Nordd. Allg. Ztg.“ dovozuje
nutnost, aby v zájmu lesního hospodářství v Ně-
mecku zvýšeno bylo clo z dříví. Od r. 1835—1865
stoupala prý cena dříví v Německu ze 3.64 mark na
6.31 m. za metr dříví. Avšak od zrušení cla r.
1865 klesla do r. 1880 na 5.79.
Následníkem trůnu rumunského ustanoven
jest hohenzollernský princ Vilém, syn staršího bratra,
nynějšího krále. Bylť totiž r. 1866 povolán za dě-
dičného panovníka do Rumunska princ Karel Hohen-
zollernsko-Sigmarinský, jehož manželství zůstalo bez-
dětné. Dědičně připadlo právo ku trůnu rumunskému
na staršího bratra Karlova, prince Leopolda. Před-
seda ministerstva Bratiano oznámil, že dle ústavy
provedena úmluva v ten způsob: Starší bratr králův,
Leopold, zřekl se nároků na trůn rumunský ve pro-
spěch svého nejstaršího syna, prince Viléma, naroze-
ného r. 1864, kterýž jest následníkem trůnu. Sně-
movna přijala vysvětlení to s pochvalou.
V Irsku posud není pokoj. Tyto dni zavražděn
Field týmž způsobem jako oni dva ve „Phönixparku“.
Útočníci přepadli Fielda, probodli ho a rychle odjeli.
Field byl předsedou poroty, kteráž nedávno vrahy
jistého policisty odsoudila.
V Dublíně byl 27. listopadu večer soudní vy-
konavatel Nullins od tří mužů přepaden a raněn
nožem. Útočníci byli zatčeni.
V Cařihradě zatčeni byli tyto dni maršálek
Fuad paša, adjutant sultánův Mehmed paša, pak
general císařských gardových dragounů, plukovník
téhož sboru a mufti z Taldžidže; jsou obviněni ze
spiknutí proti sultánovi.
Francouzský publicista Gambetta byl raněn
střelnou ranou z revolveru. Jak se to událo není
vypátráno. On sám tvrdí, že stalo se to náhodou,
některé pařížské listy však tvrdí, že stalo se to v
souboji; poranění prý není nebezpečné.
Ze života sultánky.
Z anglického.
Narodila jsem se v Georgii, zemi to, jejíž ženy
považovány jsou co nejkrásnější v světě, jediné ženy
Cirkasie vyjímaje; dle mého náhledu však jsou cir-
kasské ženy příliš veliké, než aby s výsledkem s
námi o krásu zápasiti mohly. Viděla jsem sta nej-
krásnějších žen z obou řečených zemí a nabyla jsem
tudíž přesvědčení z názorů vlastních.
Rodiče mojí nebyli sice bohati, ale přec zámožni,
bylť otec můj janičarem v sultánově přímé službě,
a nabyv poněkud jmění, vrátil se do domova svého,
kdež si něco pozemků nakoupil a se oženil. Měla
jsem jen jediného bratra, kterýž byl o tři leta starší
mne a čítán mezi nejhezčí jinochy země. Jedině krk
jeho ohyzdila červená skvrna tvaru malého hroznu,
nemohouc národním krojem skryta býti.
Otec vychoval jej pro službu sultánovu a zje-
dnal mu veškeré vědomosti vojenské. V čtrnáctém
roce svém dovedl zacházeti již tak dokonale se ší-
pem i nožem, dovedl proháněti koně svého tak mi-
strovsky, že málo kdo v zemi rovnati se mu mohl.
Co mne se týče, věděla jsem dobře, že serail
sultánův mne nemine — bylať jsem co dítě již
krásná. Otec můj byl můž, kterýž byl s to bez
rozpaků zaprodati dítky své, nabídl-li mu kdos za
ně slušnou cenu. Rodičové mojí, u vědomí mé krásy,
péčovali o to, by pleť a veškerá bytosť má domá-
cími a polními pracemi neutrpěly; nesměla jsem
pomáhati v ničem matce své, naopak, otec přihlížel
přísně k tomu, aby matka mne obsluhovala. Tak
vyrostla jsem, stavši se rovněž tak svéhlavou a roz-
marnou jak jsem byla krásnou.
Bylo mi as čtrnácté roků, když jednoho dne
seděla jsem přede dvéřmi domu našeho; tu nenadále
vyřítil se z blízkého lesa houf tureckých jezdcův a
přiklusav k domu našemu obklopil jej. Přišli pa-
trně pro mě, neb jmenovali mne jménem mým a
hrozili, že dům zapálí, nebudu-li jim bez prodlení
vydána. Příbytek náš ležel blízko hranice zemské a
byl k obraně vyzbrojen, a proto, spolehaje na po-
moc sousedů, zdráhal se otec můj mne vydati a pod-
mínky jejich přijmouti.
Došlo k útoku. Můj otec, matka, i veškerá če-
led byli povražděni, bratr můj těžce zraněn, dům
vydrancován a až na zevnější zdě spálen. Já a bratr
můj upadli jsme v zajetí. Tento bez ohledu na těžké
rány jeho přivázán byl na jednoho, já na druhého
koně a za nedlouho dosáhli jezdci, nás unášejíce, hra-
nice země. Vůdcem tlupy té byl krásný mladík,
kterýž, jak jsem v brzku seznala, veškeru pozornost
svou jen mne věnoval. Když jsme zastavili, střežil
mnč bedlivě, pečoval o mé potřeby a byl mně ne-
ustále na blízku. Z hovoru jezdců spozorovala jsem,
že to jediný syn velkého vezíra stambulského. Týž
dověděv se o mé kráse a uzřev mne, nabídl otci
mému sumu velikou; otec však koje se myšlenkou,
že sultán sám koupí mě do svého haremu, zdráhal
se a tak byla jsem mu mocí vzata. Mohla jsem
krásného jinocha toho milovati, ač zavraždil mi otce
i matku, avšak vědomí, že mocí dostal mne do ru-
kou svých, zatvrdlo srdce mé a předsevzala jsem si,
že nikdy jej nevyslyším, ač byla jsem úplně v moci
jeho.
Po celou dobu, co byla jsem v rukou jeho, ne-
promluvila jsem jediného slova — stavěla jsem se
němou. Po třech týdnech přibyli jsme do Cařihradu.
Od hodiny mého únosu z domova nespatřila jsem
bratra svého více; rány jeho byly tak značné, že
zůstati musel daleko za námi, a teprvé po letech do-
věděla jsem se, co se z něho stalo.
Dopravena byvši do haremu Osmana Aliho,
směla jsem po několik dní si odpočinouti, pak ale,
jelikož jsem posud byla dítětem, byla jsem nucena
učiti se hudbě, tanci, zpěvu a jiným zručnostem,
jakých požadováno od dam haremu. Trvala jsem
však na úmyslu svém a všecky pokusy přiměti mě
k mluvení, zůstaly marny. I bití, štípání a jiným
prostředkům oddolala pevná mysl má. Konečně měli
trýznitelové mojí za to, že z hrůzy nad zabitím ro-
dičů a nad únosem svým pozbyla jsem řeč. Po 18
měsíců pobytu svého v haremu řečeném, nepromlu-
vila jsem jediného slova. Osman Ali navštěvoval
mne často a vynaložil vše, by přiměl mne k mlu-
vení — však marně. Přesvědčiv se konečně, že jsem
něma, vyměnil mě u otrokáře za sličnou cirkasku.
Nezmínil se arci, že jsem něma a udával, že jen
proto mne vyměňuje, že příliš mladá jsem.
Když sluhové Osmanovi odebrali mi veškeré
skvosty a do příbytku otrokáře mne odnesli, poprvé
Feuilleton.
