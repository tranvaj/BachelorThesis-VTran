Ročník XI.
V Domažlicích, dne 24. června 1882.
Číslo 26.
POSEL OD ČERCHOVA
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . . 1 zl. 33 kr.
čtvrtletně . . 1 zl. 20 kr.
čtvrtletně .
1 zl.
.
do Ameriky . . 1 „ 46 „
půlletně . . 2 „ 40 „
půlletně
. .
ročně . . . 4 „ 80 „
4 7
ročně
Donáška do domu 6 kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Pozvání k předplacení
na 3. čvrtl. XI. roč.
POSLA OD ČERCHOVA,
domažlického týdenníku pro zájmy politické,
obecné a spolkové.
Předplatné pro Domažlice a okolí:
(čtvrtletně)
bez zásylky do domu 1 zl.
se zásylkou poštovní 1 zl. 20 kr.
se zásylkou do domu 1 zl. 6 kr. za hranice . . . 1 zl. 33 kr.
do Ameriky 1 zl. 46 kr.
Ctění páni předplatitelé račtež co nejdříve ob-
noviti předplacení svá, abychom dle toho mohli určiti
náklad svého listu.
Politický přehled.
Ve čtvrteční schůzi gymnasialní enkety
v ministerstvě osvěty stran vyučování němčině na
středních školách bylo usnešeno, že kandidáti stavu
učitelského pro německá gymnasia mají z předmětu
toho složiti zvláštní zkoušku, vůbec má se počet ho-
din německých rozmnožiti, protože i na samostat-
ných ústavech vyučuje se němčině velmi nedosta-
tečně.
V říšském ministerstvě vojenství zanáší se pilně
s reorganisací armády. Mimořádný rozpočet
pro rok 1883 má proto již obsahovati velmi značné
sumy, jež připadají na rozsáhlou dislokaci vojska k
vůli provedení soustavy territoriální. S vyřízením
podrobností jsou dosud obtíže, tak s lišnými znaky
pro pěší pluky, jež se mají z 80 rozmnožiti na 120,
po případě na 140, dále se znovuzřízením hudeb,
jež mají býti z pluku vyloučeny a zříditi se mají
buď hudby brigádní nebo posádkové.
Povstalci hercegovští, kteří s rodinami utekli
se na půdu černohorskou, byli od knížete Nikoly
vyzváni, aby vrátili se zpět, že prohlášena povstal-
cům amnestie. Uprchlíci ti prohlásili však, že se
nevrátí; není-li pro ně místa v Černé Hoře, že se
vrátí raději na turecké území. Vskutku také obrá-
tilo se 300 hercegovských rodin do Cařihradu s žá-
dostí k turecké vládě, aby jim dovolila usaditi se
na území novopazarském.
*
Konference velmoci evropských, svolaná za
příčinou Egypta, měla v skutku 22. t. m. v Caři-
hradě svou první schůzi. Francie a Anglie nařídily
svým vyslancům, aby za základ konference ustano-
vili znovuzřízení práv místokrále a sultána, šetření
sultánských fermanů a mezinárodních závazků. Ka-
ždá jiná otázka, jež se Egypta netýká, jest z porad
vyloučena.
Kopie veškerého německého pobřežního opev-
nění, torpédové obrany a všech plánů přístavních a
tvrzí pobřežních prodal pruský vrchní kormidelník
Mailing ruskému studentovi v Berlíně za 150.000
rublů. Student je poslal ihned na příslušné místo do
Ruska. Mailing vzbudil pozornost svým počínáním,
žil totiž kavalírsky a utrácel ohromné sumy peněz.
Byl zatčen a dopraven do vojenské věznice v Ber-
líně, kdež prý při výslechu ku všemu se přiznal. Mai-
ling žil dříve v Petrohradě. Jelikož znal rusky, po-
užíval ho námořní úřad k tomu, aby podával tajně
zprávy o poměrech ruských na moří, krátce, aby
špehoval. Jsa bezzásadný na jedné, byl tak i na
druhé. Plány od něho prodané byly plodem dlouho-
leté namahavé píle a promyšlenosti. Nyní ociťují se
v rukou moci, o které se předpokládá, že každé chvíle
může Německu vypovědíti válku.
Z Petrohradu se sděluje, že prapor gardy,
který nihilisty v pevnosti sv. Petra a Pavla střežil,
se s trestanci tajně spolčil a spojení s venkovem
jim udržoval. Když to v sobotu na jevo vyšlo, roz-
kázal car, aby veškerá stráž, která téhož dne v počtu
30 mužů v pevnosti stála, i s důstojníkem okam-
žitě na popraviště odvedena a oběšena byla, což se
také stalo. Ostatní část praporu, v počtu 600 mužů,
byla ještě téhož dne do Sibiře poslána.
Následkem vypátrání nihilistické skrýše
na Vasilském ostrově přišlo se v noci ze 17. na 18.
t. m. na jinou takovou skrýš v ulici Fornariho. Zde
zatčeno opět několik osob.
V Irsku chystají se dle došlých zpráv tajné
přípravy k povstání. Vojenské úřady dostaly pokyn,
aby bylo vojsko pohotově. Též dělostřelectvo musí
býti připraveno a všecka vojensky důležitá místa v
Dublíně jsou obsazena. Zároveň našla policie v
předmětí Clerkenwellu asi 100.000 nábojů, několik
tisíc ručnic a bodáky, 25 velkých beden s revolvery
a jiné zbraně; vše bylo ukryto v chlévě a přichy-
stáno k zásylce do Irska. V chlévě nikdo nenapa-
den a dosud také nikdo nezatčen.
Dle depeše z Washingtonu má býti vrah pré-
sidenta Spojených států severoamerických, Guitteau,
bez dalších průtahů popraven v určitý den, t. j. dne
30. června. Poprava státi se má provazem. Do
poslední chvíle se pochybovalo, zdali tak se stane a
nebude-li se znovu odkládati s provedením rozsudku.
Žádost obhajcova, aby přelíčení proti Guitteau-ovi
odbývalo se znova, byla zamítnuta.
Zprávy různé.
Osobní. Zdejší c. k. berní, pan Jak. Pönner,
odebral se do výslužby.
— Kontrolor c. k. berního úřadu zdejšího pan
Alexandr Tachezy stal se c. k. berním v Do-
mažlicích.
Sňatek slaviti bude dne 27. června b. r. pan
Ant. Votruba, abs. filolog, substitut při měšť.
škole v Domažlicích se slečnou Annou Čechovou,
o 10. hod. dopol. v děkanském chrámu Páně zdejším.
— V úterý dne 4. července 1882 o 11. hod.
dopolední slaví sňatek svůj p. Julius Rakušan,
hraběcí revírní správce v Hochwaldu u Plané, se sl.
Annou Novákovou, dcerou vrchnostenského slád-
ka v Trhanově.
Úmrtí. V Hluboši u Příbrami zemřel dne 11.
t. m. nejstarší a dědičný princ knížete Karla Oet-
tingen-Wallersteina a choti jeho rozené hraběnky
Černínové z Chudenic, v 13. roce věku svého ochr-
nutím plic.
V Trhanově zemřel v neděli 18. t. m. při-
ručí tamního vrchnostenského úřadu berního pan
Příštím číslem počíná III. čtvrtletí XI. ročníku.
Zmařený život.
Arabeska. Napsal Tuhošťský.
Mráčkův Jeník vrátil se ze studií. Bylť jediným
synkem z bohatého statku a nepotřeboval toho, aby
se doprošoval u cizích dvéří o přízeň, mělť v Praze
dosti přiležitosti, aby seznal u svých soudruhů, jak
je krušno hledati sobě výživu mezi lidmi cizími, již
nemají někdy ani vůle ani citu, uznati práci sebe
svědomitější.
Leč i v oknech sousedního statku počaly četné
květiny bujněji rozkvétati na důkaz, že pěstitelka s
pílí zvětšenou je ošetřuje. A byla Lenka děvče jako
malované. Však si také na ní Blažkovic zakládali.
Do města ji posýlali do školy, ba dali ji dokonce i
do Prahy „na cvičenou“, aby se z ní stala jednou
rozšafná žena.
Znali se Lenka s Jeníkem juž dávno, z dětství;
vždyť byli v sousedství a otcové jejich tak dobrými
přáteli, že dali před několika roky své domky dle
jednoho plánu přestavěti. Ač si to nikdy neřekli,
věděla předce celá ves, že se mají rádi.
Dny míjely jim jako hodiny a než se nadály
uplynulo čtvrť roku.
Jeník juž dříve byl se rozhodnul, že ztráví ještě
asi rok ve hlavním městě, aby nabyl v některé ne-
mocnici náležité zkušenosti, již pak chtěl pro dobro
svého rodiště využitkovati. Nechtěl dlíti mezi svými
soudruhy a známými jenom jako bohatý statkář,
chtěl se státi také obětavým lidumilem, chtěl vědo-
mostí, jichž byl za studií nabyl, ku všeobecnému
blahu užíti.
Přišel dnes, aby sdělil šlechetný svůj úmysl
Lence a rozloučil se s ní na nějakou dobu. Doufal,
že tím jen získá si přízně její měrou ještě větší. Za-
stihl ji v zahrádce pod košatým bezem. Sedl k ní
a zadíval se do milenky se vší láskou, kteráž pro
ni v srdci mu hořela.
Nemohl promluviti a Lenka — snad tušila, co
má slyšeti — odvracela zraky stále v jinou stranu,
nemajíc pro něho jediného pohledu.
Po dlouhém mlčení konečně vypravil ze sebe:
— Co je ti Lenko, že jsi dnes tak podivná?
— Nic mi není . . . Však nejsem já, ale ty
jsi podivínem, z cizích úst se musím dozvídati, jaké
máš úmysly; kdož ví, proč je přede mnou tajíš, ne-
chci věru po příčině ani pátrati!
Chlácholil ji, mluvil, lichotil, odprošoval, vy-
světloval — — vše marně. Toť bylo pro Jeníka
přes příliš. Za veškeru jeho lásku ještě slyší po-
chybnosti — ne, tak se nesmí s Lenkou rozejíti, ne-
může se více jen dívati na ta kyprá ústa, není možno,
musí okusiti, jak jsou vřelá, sladká, musí je obměk-
čiti, aby laskavěji k němu mluvila — než se Leuka
nadála, objal ji, přitiskl vřele k srdci a políbil tak
horoucně, že až vykřikla. Vyškubla se mu hněvivě,
odstrčila ho od sebe co jen síly měla a juž prchala
ze zahrádky. Volal za ní, prosil — marně . . .
Tu vzbouřila se v něm krev, vstal a spěšně
odešel ze zahrady, kde mu každý keřík připomínal
veselejší chvíle.
„Však on se vrátí“, myslela Lenka. „Však ty
mne ráda zavoláš!“ doufal Jen k. On nepřišel, ona
nevolala. Vyšed ze zahrady šel volně, velmi volně,
ano, také se ohlédl, ale jenom jednou a tak nesměle,
jakoby se bál, že se zahodí; viděl Lenku ve dvéřích
domu, hledící v opáčnou stranu — vzdychl bolestně,
srdce se mu sevřelo. „Ani za pohled jí nestojím?
jakž by mne tedy měla ráda? Také dobře, bodejť,
abych snad žebral!“
A Lenka? S hlavou odvrácenou čekala, že se
Jeník předce vrátí; ale nechtěla se ohlédnouti, co
by si pak o ní pomyslel? však on jisté přijde, po-
tichu se přikrade, obejme ji kolem boků znovu a
ještě horoucněji a pak — — nebude ona tak neci-
telnou, dá mu poznati pravý stav své duše . . .
Tak Lenka myslí a čeká — ale Jeník nejde,
ohlédla se — není ho více viděti. Hlavinka se jí
kloní, oko zaroseno slzami.
Po celou noc nezamhouřila oka, stále tanul jí
ten nepodajný Jeník na mysli . .
Stejně dělo se i jemu. Viděl ten hrdý její po-
hled, slyšel ta trpká, odmítavá slova, když odcházela.
Ráno odejel aniž se byli rozloučili.
Uplynul měsíc, půl roku, rok — o Jeníkovi
ani slova. Jednou setkala se ovšem s matičkou jeho,
leč co měla ona, ubohá, mluviti? Kde Jeník je se
nedozvěděla, což mohla tušiti, vyptává-li se matka
proto, aby Jeníkovi psáti mohla? O dojista ne, však
by mohl dobře sám ji psáti, kdyby chtěl, kdyby ji
měl rád! Zapomněl juž, zapomněl, jak ona ho mi-
luje. Chřadla ubohá, chřadla vůčihledě. Nápadníci
ucházeli se o její ruku, odkazovala je na pozdější
dobu — „vždyť přec Jeník přijde!“ doufala.
Uplynula dvě leta, ba juž i třetí rok blížil se
ke konci. S rodiči Jeníkovými se juž dávno neviděla,
však ani skoro z domu nevyšla, leč ku slovu božímu.
Marně ji otec pobádal, aby byla vesela jako jiná
děvčata, neznala přetvářky.
Feuilleton.
