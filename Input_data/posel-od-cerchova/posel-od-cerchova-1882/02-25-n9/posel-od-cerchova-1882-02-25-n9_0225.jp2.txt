váno bylo o 10. hod. večer obyvatelstvo z nočního
klidu v Mrdákově křikem: „Pomoc, ani řádku!“ I
vybíhali sousedé, myslíce snad, že někdo osobu tu o
nějaký řad obilí oloupiti chce. Než divte se! Na
osobě té lpělo podezření, že dopis udavačky psala.
Byl jí slibován výprask, a strach prý je velká věc.
Když vycházela ze stavení, v kterém na přástkách
byla, vyšel i soused jeden z dvora trochu spěšněj-
ším krokem směrem za osobou tou. Strachem zapo-
měla se lépe podívat na muže nic zlého netušícího
a dala se do útěku, s křikem: „ani řádku, pomoc!“
utíkala horem pádem do hnojnice u cesty ležící. —
Důstojná lázeň pro zlé svědomí.
Šal. Eckstein a Susmann Roth odsouzeni byli
v neděli 19. t. m. po třídenním přelíčení každý k
14 měsíčnímu těžkému žaláři zostřenému
Ecksteinovi každý 3. měsíc, Rothovi každý měsíc
jedním postem. Na uznání viny Ecksteinova syna
Šimona nedostalo se dost hlasů porotců a proto ne-
byl odsouzen. Státní návladní, jenž navrhoval jim
trest 5 až 10 roků po pronešeném rozsudku prote-
stoval proti tak nízko vyměřenému trestu. Když ob-
hájce Ecksteina navrhoval za Ecksteina kauci 1000
zl. aby byl ponechán zatím na svobodě, protestoval
i proti tomu státní návladní řka, že Eckstein chystá
se uprchnouti do Ameriky. Soud však kauci tu při-
jal a propustil E. na svobodu.
Odsouzený Šal. Eckstein byl včera navštíven
opět několika jinými sedláky z okolí, již hlásí se též
o své peníze, jež byli mu za osvobození synů svých
z odvodů zaplatili a hrozili mu též žalobou, nevrá-
tí-li jim peníze. Eckstein slíbil jim teprvé v několika
dnech vyhověti. Dnes proslýchá se však, že není ho
zde více a není vyloučena možnosť, že došla již nebo
dojde na slova státního návladního. Volba mezi
ztrátou 1000 zl. a mezi ztrátou několika tisíc, jež
bude muset ošizeným sedlákům nahradit jest svůdna
a zejmena padá-li do váhy i žalář.
Vyznamenání. Strážmistr dragonské posádky
klatovské, p. Jindřich Gärtner z Baumgartenu, ob-
držel od velmistra řádu německých rytířů, arcivé-
vody Viléma, Marianský kříž řádu německých rytířů.
Vyznamenání má pro vyznamenaného tím větší cenu,
poněvadž je zároveň památkou po zemřelém nadpo-
ručíku p. hr. Arthuru z Rosenberka.
Při muzice, v neděli týden v klenečském ho-
stinci „u Šumavy“ odbývané, tančil tamní občan a
vojenský dovolenec p. Svatoš s milenkou Thomaye-
rovou v kole, když Thomayer nenadále k němu při-
skočiv nožem jej bodl do boku. Svatoš těžce ra-
něn sklesl a pochybuje se o jeho uzdravení.
Lidumilný spolek. V Praze zřízen byl spolek
„Milada“, jehož účelem jest ošetřovati nemocné, kteří
nemohou vyléčeni býti a jakožto nezhojitelní do žá-
dné nemocnice se nepřijímají, i podporovati je léky
a peněžitými dárky.
Obdržel milosť. Jan Budský, jenž zavraždil v
noci na 16. února 1881 blíže Černého Kostelce dr-
tináře Jos. Strejčka, oloupil ho o peníze a šaty a
zavezl mrtvolu Strejčkovu na vlastním jeho voze až
do Vinohradů, kdež ráno byla nalezena. Budský po-
stavil se sám k soudu a nalezal se dne 10. listop.
1881 před porotním soudem v Praze se spoluvin-
níky Jos. Cukrem a Harií Hurkovou. Budský uznán
byl jednohlasně spoluvinný zločinu loupežné vraždy
a odsouzen k smrti provazem. Císař udělil Bud-
skému milost a odsouzen k doživotnímu těžkému
žaláři.
Zlámal si nohu. Klatovský strojník p. Jos.
Loudov pomáhal minulou neděli pomocí žebříku s
několika občany zvedati koně padnuvšího před jeho
stavením. Při zvedání tom smekla se panu Loudovi
noha a pozvednutý kůň se žebříkem padl mu na nohu
tak nešťastně, že ji nejen v podkolení části přerazil,
ale i šlapadlo značně pohmoždil.
Zastřelil se. Ve středu zastřelil se v Zadru
infanterista Stein od pěšího pluku č. 35. bar. Fi-
lipoviče (plzeňského).
Před plzeňskou porotou
stál 17. a 18 t. m. trojlístek obžalovaných, o němž
„Pl. L.“ píší: Na trojici této daly by se dobře stu-
dovati různé stupnice od nezkušeného, polou co pouhý
nástroj šíbalství sloužícího polou již v řemeslo toto
se zasvěcujícího mladíka, postupně k muži plné síly,
dobře si vědomému podvodných skutků, k nimž po-
mocné své ruky podává nejpodařenějšímu výlupku
tohoto trojlístku, starému, 70letému prohnanému
taškáři, jenž hlavní drátky šibalské hry v rukou svých
jistě a pevně drží a bez milosrdenství lehkověrné
oběti své olupuje. Sussman Roth jmenuje se tato
„všemi masťmi židovskými mazaná“ stará liška, je-
jíž temná skrýš v Horšově Týně a sice ve vlastním
domě vedle radnici se nalezala. Hlavní jeho pomoc-
níky tvoří pak dvojice otce a syna, Šalomouna a
Šimona Ecksteina, kteří zdají se býti mimovolnými
však nikoliv beztrestnými jeho spoluvinníky. Zločin,
jenž se podařené této trojici za vinu klade, jest ne-
oprávněné osvobozování k vojsku povinných mladíků
od vojančiny — ovšem že za značný honorář. Ne-
jenom všechny důrazy a okolnosti, jež obžaloba uvádí
jakož i výpovědi svědků, ale i samo chování tohoto
malého, dobře ještě zachovalého starce s prochytra-
lými tahy v tváři a s prošedivělými vlasy tohoto
Sussmanna“ jak jej jednotlíví svědci prostě zovou,
který při výslechu stále boha se dovolává a nic o
těchto věcech, co se proti němu udávají, věděti ne-
chce a rovněž i žádného ze svědků znáti nechce,
všechno to dosvědčuje, že stará ta šelma je hlavou
a duší celého toho darebáctví, jímž hloupí, lehko-
věrní venkované šáleni byli o peníz svůj. Druzí jeho
dva soudruzi v práci a utrpení hrají zde více ve-
dlejší, nicméně však přece velice smutnou úlohu;
tento statný 50letý Šalamoun Eckstein, slušného ze-
vnějšku, k skutku svému se přiznávající, hlavní jeho
zodpovědnost však na Sussmanna svalující i 21letý
jeho syn, mladík to ve vojenské uniformě licousy à
la princ Rudolf na tváři, nesmělé výpovědi své či-
nící, oba tito spoluvinníci Rothovi nezdají se býti
tak dalece rafinovanými jako starý ten šíbal Roth,
líčenou skroušeností na lavici obžalovaných sedící a
řeči své s ustavičným „entschuldigen“ počínající, z
čeho viní obžaloba naší trojici, podali jsme v čísle
již předešlém. Závěrečnému přelíčení 17. a 18. února
předsedal rada pan Urban. Obžalobu vznesl subst.
stát. návladní p. dr. Šindelář, Rotha hájil dr. Ben-
diener z Prahy, oba Ecksteiny dr. Dreyer. Přelíčení
vede se německy. Výslech obžalovaných zabral celé
půldne. Předveden Šalomoun Eckstein, 52letý ob-
chodník a otec 6 dětí z Domažlic. Když byla ob-
žaloba přečtěna, táže se předseda: Nuže, obžalovaný,
přiznáváte se k tomu, co vám obžaloba za vinu klade?
— Obž.: Tam stojí, že prý jsem Kusta podvedl,
to není pravda, já mu jen řekl, že vím o někom,
kdo by mu mohl syna od vojny vysvobodit, kdyby
si to dal něco stát. — Předs.: A pod tím někým
jste si myslel Sussmanna Rotha? Řekněte mi, jak
jste se mohl domnívat, že by mohl Sussmann osvo-
bozovat lidi od vojančiny? — Obž.: On mě osvo-
bodil syna na rok, proto jsem si myslel, že jest mu
to možné. On mi říkal, že má známosti s asentní
komisí a že to dokáže když chce. — Předs.: Vy-
chází na jevo, že jste nejenom Kustovi řekl, že víte
o pomoci, ale že jste hned dohazovače dělal a celou
věc vyjednal. — Obžal.: Já bych to nebyl sám ze
svého dělal, Sussmann Roth mne navedl, já jenom
přijal od Kusta peníze a potom jsem je Sussman-
novi odvedl. — Předs.: Jsou tu na vás důkazy, že
máte v té věci hezký díl, vedle Kusta jest tu ještě
Váchal a Halada, které jste taktéž podvedl a peníze
na nich vylákal. Vy jste vyjednával s představeným
Váchalem a řekl mu, že to už spravíte, aby jeho
syn nebyl odveden. — Obž.: Já neznám žádného
Váchala. — Předs.: Jak to můžete tak zapírat? Man-
želé Löwy vám to dosvědčí, že ho znáte. Či snad
také neznáte manželé Löwy? — Obž.: Ty znám. —
Předs.: Vy jste také naváděl téhož Váchala, aby
prohlásil před soudem, že nejste to vy, s kterým
vyjednával on o pomoc od vojančiny. — Obžalov.
s pláčem vyznává, že ho to Sussmann všechno na-
vedl. — Předs.: Vysvětlete nám, jak se to stalo,
když bylo s vámi vyšetřování zavedeno, tak jste vše-
chno zapíral, později jste se ale opět přiznal. —
Obž.: To mě poradil p. dr. Zucker, abych mluvil
pravdu. — Předs.: Podívejte se, já vám tady ukážu
psaní, neznáte to psaní? (Ukazuje mu list). — Ob-
žalovaný vzav do ruky a podívav se naň dí: To
je české, já neumím česky číst. — Předs.: Vy ale
přece víte, co v tom psaní je. List ten obsahuje
výhrůžku, poslán byl Kustovi z Vídně a stojí tam,
aby „se židy nešpásoval“, že on zachází jen s do-
bytkem, oni pak s lidmi, zkrátka, že on nemá ta-
kový rozum jako oni. To psaní mělo účel, aby po-
strašilo Kusta, aby nedělal s tou odvodní záležitostí
hluk, a je podezření, že list ten psal někdo z vaší
rodiny. — Obžalovaný to popírá. — Obhájce dr.
Bendiener: Jak jste sám pravil, osvobodil vám Suss-
mann syna z pouhé známosti čili přátelsví, a vy
jste mu za to dohazoval lidi, kteří jeho pomoci po-
třebovali. A věřil vy jste to, že to Sussmann dovede?
— Obžal.: Později jsem to také nevěřil. — Obháj.:
Musím vás upozorniti, že je to podezřelé, že jste s
Kustem a Váchalem vždy v zadní tmavé komůrce
vyjednával. Dá se z toho soudit, že jste věděl, že
podnikáte něco trestuhodného a že jste se před svě-
tem s tím skrýval. — Obž.: Vždyť ta komůrka je
moje obydlí. — Obhájce dr. Dreyer: Řekněte nám,
zdaž to pravda, že Sussman syna vašeho sám „vi-
sitiroval“ a ujistil vás, že vojákem nebude. — Obž.:
Ano, je to pravda, já byl při tom. Šimon Eskstein,
21letý mladík, syn předešlého. Před.: Vy jste voják,
máte tedy kuráž, vypravujte nám tedy s kuráží, co
víte o těch záležitostech, které měl otec váš s Ku-
stem a Váchalem. — Obžalovaný vypraviv ze sebe
několik slov, zajikne se a mlčí. — Předs.: Vy ne-
mluvíte jako voják; budu se vás tedy sám tázat.
Vy jste byl v obchodě svého otce zaměstnán? Obž.:
Ano, od svého 14. roku, kdy jsem ze školy vystou-
pil. — Před.: Byl jste zasvěcen do všeho, co otec
podnikal v obchodě? — Obž.: Ano. — Předs.: Váš
otec vás jednou poslal ke Kustovi pro peníze, řekl
vám k čemu ty peníze potřebuje? — Obž.: Ne, otec
mi jen nařídil, abych tam došel a řekl mu, aby tu
věc přivedl ke konci. Předs.: Vy jste mu musel ale
přece říci, jakou věc. — Obž.: Osvobození od voj-
ska. — Předs.: Tedy jste to věděl. Řekl vám otec
že Sussmann provede to osvobození? — Obž.: Já
to věděl, že Sussmann podobné věci dělá, já to slyšel
od lidí. — Předs.: Měl váš otec nějaký užitek z
toho? — Obž.: Ne, vždyť zas vrátil ty peníze nebo
je předal Sussmannovi. — Před. ukazuje opět ob-
žalovanému výše již zmíněné výhrůžné psaní, obžal.
však tvrdí, že ho nezná a popírá že by ho on, neb
někdo jiný z rodiny jejich byl psal. — Sussmaun
Roth, 70letý obchodník z Horš. Týna. Předs.: Vy
jste tedy slyšel obžalobu. Jestli pak jste si prostu-
doval, co tam stojí? — Obž. obrátiv se směrem k
svému obhájci dr. Bendienrovi praví: Pan doktor
tady. — (Smích v obecenstvu). — Předs.: Vy jste
již byl 2kráte obžalován pro neoprávněné osvobozo-
vání lidí od vojančiny. Propustili vás však vždy.
Teď tu máme zase něco na vás. Vy jste tedy pro-
hlížel Ecksteinova syna, jeli schopen k vojsku a řekl
jste, že nedoslýchá a že mu pomůžete od vojenské
povinnosti. — Obž.: Já nevím nic o těch věcech.
— Před.: O vás kolovala pověst, že vůbec podobné
věci děláte, že osvobozujete od vojny. — Obž.: Já
zůstávám vedle radnice, do radnice jde mnoho lidí,
leckdos se u mne zastaví a lidi potom řeknou lecos.
Já jsem starý, nemocný muž, já už stojím jednou
nohou v hrobě, kterak bych si chtěl takové věci
uvalovat na svědomí. Bůh mně zachraň od něčeho
podobného. — Předs.: Vy jste řekl Ecksteinovi: za
osvobození vašeho syna nežádám ničeho, to vám udě-
lám zadarmo z přátelství, ale k vám do obchodu
přicházejí často lidé, dohoďte mi některého, kdo po-
třebuje mé pomoci, tady máte můj tarif. — Obž.
krčí rameny a směje se, praví, že neví o tom ni-
čeho. — Před.: Vy tedy stojíte na tom, že nevíte
o tom, že nevíte nic. — Obž.: Jak tu stojím před
bohem, nevím nic. — Předs. Avšak celá řada před-
volaných svědků vám dokáže, že vám Eckstein řekl:
Ten sedlák z Kubice nám už nevěří, dáme mu pe-
níze nazpět, a vy jste byl z počátku ochoten, potom
ale jste řekl, že nedáte nic a že ho přece vysvobo-
díte. — Obž.: Jakživ jsem nic takového neřekl —
bůh je svědek, že ne. — Před.: Nebyl H. Eckstein
nikdy u vás? — Obž.: Je možno, že u mne byl,
ale proč, už nevím. — Předs.: H. Eckstein dostal
jednou od otce 400 zl., aby vám je donesl; když
k vám přišel, řekl jste: á, to je od toho sedláka z
Kubice. — Obž.: Já nedostal od nikoho žádné pe-
níze, to byl snad u mé dcery. — Před.: Vy tedy
tvrdíte, že jste neměl nic co dělat s tím Eckstei-
nem. — Obž.: Takového nic. — Předs.: A jak to
bylo s tím Petzoldem? Na tom jste žádal 300
zl., to mu ale bylo moc, potom jste slevil 250, on
vám dal 50 zl. hned ostatek slíbil dáti po odbytém
asentu. — Obž.: Pane na nebi, o tom já nic nevím.
— Před.:Petzold žádal od vás potom 50 zl. nazpět
vy jste mu je však nechtěl dát. — Obž.: Já nevím
nic, já od nikoho nic nedostal, nikomu nic nevracel.
Předs.: J. Theurle, mlynáře z Chotiměře neznáte?
— Obž.: Ne. — Předs.: Vy jste sám se přiznal ve
vyšetřování, že jste byl dvakráte pro tyto odvodní
historky zatčen. Při prohlídce vašeho domu nalezeny
mnohé podezřelé věci, které nasvědčují, že jste se
takovými věcmi zabýval. Ku př. tady žádosti Stein-
berka, J. Kubra. (Ukazuje celou haldu spisů). Obž.:
Ti mně žádali, abych podal za ně žádost za osvo-
bození od cvičení ve zbraní. — Předs.: Ale proč
právě vás žádali. — Obž.: Já dodávám pro zem-
skou obranu v Týně slámu a pod. věci, tak si my-
slili, že jim to mohu obstarat. — Předs.: Ale vy
jste od nich žádal za to po 15. zl. Proč pak tolik?
— Obžal. nechce o tom nic vědět. Předs. rozvinul
na to celý balík spisů, žádostí a listů, čísel losů a
p. což vše v bytě obžal. bylo nalezeno. — Předs.:
Jak ty věci sem přišly, vysvětlete nám to — Obž.:
Já zdědil r. 1879 po bratrovi z Osvračína, který
šel do Ameriky, psací stolek a to tam vše zůstalo.
— Předs.: R. 1879? Vždyť jsou tu věci z doby
novější. A mnohé jsou psány vaší vlastní rukou,
jak znalci dokázali. Tady máte asentní cedule, tu
zas adresu: dr. Stránský, Regimentsarzt, Prag a j.
Obž.: To nevím jak to tam mohlo přijít. Lidi to
ztratili a bratr to nalezl. — Před.: Pojďte sem tedy
Šal. Ecksteine, slyšel jste, co Roth řekl? On popírá
vše, co vy jste udal. Opakujte mu to nyní do očí.
Eckstein tak činí a opakuje Rothovi vše, co byl
dříve již soudci pověděl. Avšak starý lišák krče stále
rameny a klopě stranou oči odpovídal, že to vše je
falešné, že prý se Eckstein chce jen vytáhnout, aby
byl čistý a volá: To je lež, on mě chce pošpinit.
Vy jeden lháři. — Já nechci nic o vás vědět! —
Předs.: Vy však musíte! Ostatně vás napomínám,
aby jste mu nespílal. — Roth: Ale kdy mě cpe ta-
kové lži do tváře. To je samá lež. — Mladého Eck-
steina pak nechce ani znát a spínaje rukama na-
říká stále: „Um Gottes willen!“ — O poledni skon-
čen výslech obžalovaných. Odpoledne a druhý den
dopoledne byl výslech svědků. Nejzávažnějšími svědky
byla rodina gruntovníka Mat. Kusta z České Ku-
bice. Prostý tento venkovan, který umí čísti jen
starý švabach a syna svého, jenž naučil se ve škole
vesnické latinku čísti, proto již za učeného považuje,
byl nejvýdatnější kořistí, jež do šejdířských rukou
podařené dvojice Eckstein-Roth se dostala a kterou
byla by také dvojice tato, kdyby do toho jiné okol-
nosti nebyly přišly, až na mizinu přivedla. Svědek
tento při výslechu vyprávěl, že zná jen Ecksteiny,
Rotha že nezná. Tak schytralým prý nebyl — což
mu ovšem každý uvěří — aby věděl, že Eckstein
provádí s ním jen podvodnou hru, lákaje na něm
peníze, které prý dává těm „vojanským pánům,“
kteří syna Kustova za to za docela neschopna pro-
hlásí. To se ovšem nestalo a tak otevřely se Ku-
stovi poněkud oči a on chtěl na Ecksteinovi peníze
nazpět. Poslal tam syna, ten ale nepořídil, neboť
nedostal nic, potkal však na zpáteční cestě jakéhos
Mühlbachera, jemuž vše vypravoval, a ten mu bez
obalu řekl, že je žid podvádí, aby mu ty peníze ne-
darovali. Předs.: Co je ten Mühlbacher? — Svě-
