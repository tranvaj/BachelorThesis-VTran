Po té zavzněla fanfára, zahrála hudba, a nastal
boj s lítou saní, která čekala před hradem králov-
ským, aby nemotorným svým žaludkem princeznu
pohltila. Třikráte rozjeli se, třikráte střelil rytíř od-
vážlivý, a teprve při poslední ráně začala se saň kolí-
sati, krev valila se z tlamy krvežíznivé, a hlava
krokodilsky neforemná sklátila se na vždy. Ihned
rychlý posel běžel ke dvoru, oznámil radostnou zvěsť
a z tisícerých hrdel lidu zaznívá hlahol jásavý. Za-
tím přijeli také rytíři, a cizí „princ“, který se z
černého rytíře zatím vyklubal, vedl s princeznou
zachráněnou řeč tuto:
Princ.
Radosť, radosť o princezno moje,
Rozveselte již smutné srdce svoje.
Tu hroznou saň já zabil jsem,
Jež hubila lid i naši zem!
Princezna.
Udatný rytíři, statný pane,
Když jste zemi zbavil této saně,
Za slavný boj a zápas Vám
Teda tento krásný věnec dám.
Po těch slovech podala mu princezna věnec,
on pak seskočil s koně a vstoupil nahoru mezi dvo-
řanstvo k princezně. Na to král oslovil jej takto:
Spanilý udatný rytíři,
Jenž osvědčil jsi sílu větší než lvi čtyři,
Tobě já zde dceru svoji dávám,
Hlavy Vaše tímto požehnávám.
Blaze žíte v štěstí sobě
V této i budoucí době.
Vám pak moji věrní poddaní
Uspořádám zítra randál nemalý.
Přijďte všichni ke „koni černému“
K velkému maškarnímu plesu našemu!
Opět fanfára hlučná, volání slávy a jásot ne-
konečný. Zatím však obráceny zraky lidu na ná-
městí hořejší, odkud začal běh o závod královských
běhounů. Prvnímu, který došel k cíli, dostalo se
obzvláštního královského uznání; obdaroval jej totiž
král stříbrným zlatníkem, druhého pak 50 kr. r. č.
a tím začala řada slavností radostných na počest
udatného rytíře a na oslavu zázračného zachránění
spanilé princezny. Po ukončeném běhu defilovalo
vojsko, kavalkáda a vůbec veškeří účastníci slavnost-
ního průvodu kolem krále, princezny, veškerého dvo-
řanstva a tří oněch udatných rytířů, a vrátilo se z
hořejšího předměstí nazpět ku hradu; zatím panstvo
vešlo do vnitř, král pak opojen radostí, ukázal opětně
dobrotivou svoji tvář z okna lidu na náměstí u ve-
likých davech shromážděnému, a měl opět k němu
řeč — byltě v řečech svých neúmorným. Doslova
ji opětně podati nemůžeme, jelikož pro nepokoj a
neloyalní lomoz vozů mnohé zlaté zruko nám ušlo.
Tolik však jsme si pamatovali, že poukázal k důle-
žité události tohoto dne, a čin udatného rytíře, který
skolil zlou saň, náležité ocenil. Přišla prý sem ta
německá příšera z Bavor, pravil, aby nejdražší kle-
not jeho království, perlu srdce svého zachvátila,
a ten udatný rytíř že příšeru statečně skolil, vy-
dav sebe i život svůj v šanc; za to že on mu tu
svou nejdražší perlu dává za manželku, a s ním půl
svého království nádavkem, a zároveň vyzývá lid,
aby s ním statečnému ochránci a budoucímu králi
svému provolal hlučné hřímavé „sláva“. Stalo se,
opět fanfára a zvuky hymny: „ať se pinkl hází“.
Aby však také národ měl z radosti královské slušný
podíl, rozhazoval konečně mezi lid peníze, mnoho
peněz, zlaté, stříbrné a měděné, které byly ale ple-
chem tak uměle potaženy, že je od plíšků oku i
zkušenému těžko bylo rozeznati. To se stalo jednak
proto, aby národ byl více překvapen a nebyla velká
tlačenice při chytání, jednak proto, aby zvláštní a
z brusu nový ráz těch peněz, který prý dvorní min-
covna velmi uměle provedla, nebyl tak snadno odřen
a tak měl národ trvalou památku. Po té za volání
„slávy“ králi Bolfíčkovi XXXXVI. okno se zavřelo
a král odebral se do svých komnat, aby si odpočinul
po tak namáhavém rozčílení toho dne. Večer pak o
hodině osmé byl dáván
IV. Dvorní ples.
Sál dvorní záhy naplnil se notabilitami sezva-
nými ze všech končin královy říše; krátce po 7.
hod. dáno znamení, že král se blíží; napřed utvořily
gardy královské špalír, kterým ubíral se král ve své
nádheře, provázen celým dvorem svým i sborem di-
plomatickým, majestátně ke trůnu, jenž nádherně vy-
zdoben v čele sálu stál. Se stupňů trůnu pak měl
opět řeč ke svým vyvoleným, obsahu podobného jako
byla řeč jeho poslední s okna, a jakož zvykem bývá
při podobných officielních projevech, vyslovil pevnou
naději, že prý ta saň už vícekráte nepřijde. Na to
ještě majestátněji, než přišel, se posadil na trůn, díval
se na „své milé“, jak tančí, trpělivě s trůnu svého
a blahosklonně přikyvoval, líbilo-li se mu co, jako
na př. čtverylka. Příležitostné navštívil všecky appar-
tementy vedlejší, promluvil s některými notabilitami
několik blahosklonných slov, ku př. kolik litrů piva
ještě smí píti atd., a zvláště bedlivě všímal si buf-
fetu, nečině rozdílu mezi kapounem, telecí a jitrnicí
pražádného. Shromáždění také veškerou ochotu i
lásku krále svého uznali, a aby tomuto uznání své-
mu také náležitého dali výrazu, bez všelikého upo-
mínání a vyzývání vzhledem k tak těžkým dobám
a velkým výdajům krále tak těžce zkoušeného, upsali
a složili na národní půjčku 2200 kr. r. č., které do
královské pokladny k opatrování byly odevzdány.
Král doručiteli připjal za to vlastnoručně řád „cu-
krového kolečka,“ ale vyžádal si ihned zvláštní k té
kase stráž, „poněvadž prý se teď kasy tak rády
ztrácejí“.
A tak to šlo tím směrem dále. Dlouho zdrželi
se hosté zvaní, dlouho dvůr i gardy, ale král jako
dobrý hospodář a hostitel předržel všecky. Vykonal
ještě několik dobrých skutků, rozdal několik statků
a klášterů, rozeslal sem tam nějaký ten diplom se
šlechtictvím anebo pochvalným uznáním, a dav roz-
kaz k úplné demobilisaci, jelikož mír a pokoj zemi
je zase navrácen, odebral se ještě za tmy ranní v
stavu náležitého „okouzlení“ na odpočinek. Druhý
den (v úterý) odbýván ples vojska, načež král oddal
se opětně v pracovnách svých „vážnému“ svému za-
městknání.
V. Nejloyalnější posudeček jednoho země-
plaza, jakož i rozličná data statistická.
Vylíčivše takto stručně průběh důležitých oněch
udalostí přiznáváme ochotně, že se nám nepovedlo
všude postihnouti slovy a nadšeností věc samu; avšak
bude nám to prominuto, jelikož jako kronikáři svě-
domití jen pořad věcí, jak šly za sebou, jsme tuto
uložili, vše ostatní budoucím historikům a epickým
básníkům ponechávajíce (viz I.). Ku konci však
přece nemůžeme to přenésti přes srdce, abychom
nepověděli také něco o dojmu všeobecném, jakého
my mezi „lidem“ svědky byli, jakož i abychom něco
ze svého nepřimísili, nechtíce ovšem nešetřiti při
tom oné úcty, kterou ze samé loyalnosti místům
vyším jsme povinni.
Především poznamenati sluší, že účastenství
„národa“ bylo veliké, a sice nejen z této, nýbrž i ze
sousedních říší, jak sám J. M. král Bolfíček XXXXVI.
zpozoroval. Od rána již procházeli se četní diváci
městem, a počet jich po polednách, kdy z Týna, ze
Kdýně a j. v. dostavili se, vzrostl v davy naplňu-
jící náměstí celé.
Item veškerá okna v prvních i v druhých pa-
trech a sit venia verbo ve vikýřích byla plna hono-
ratiorum všech vrstev i stavů, ano i v mezistřeší
na žlabech, které jinak jen proti přívalům vody byly
položeny, stáli zvědavci, chtějíce viděti „slávu jeho“.
A všichni ti, kdožkoli jsou tu byli, v přízemcích, v
patrech, vikýřích i na střechách, velice jsou se roz-
radovali z té věci nade vše očekávání podařené. Ne-
boť bylo nejprve počasí velice příznivo, a to zásluhou
krále samého; rozkázal totiž dvornímu hvězdáři
svému rozkazem neodvolatelným, že v pondělí, jež
slove masopustní, postarati se mu jest o počasí pěkné,
a to že on král jemu hvězdáři nařizuje pod ztrátou
přízně Jeho Milosti královské, všech statků ano i
hrdla; a skutečně podivuhodným způsobem den ten
byl velice krásný, ačkoliv před tím i potom něko-
lik dní napořád po sobě jdoucích buď jako z konve
pršelo, buď sníh padal a ostrý vítr „západní“ vál.
— Potom všichni kde kdo, král, ministři, dvoře-
níni, rytíři a všickni ostatní skutky své jsou vyko-
nali velikolepě tak, že zasluhují, aby jména jich
potomkům ku věčné paměti tuto byla zapsána. Byli
to tito:
Král: p. Filip Václav. - Princezna: sl. Alžběta
Peklova. - Dvorní dámy: sl. Anna Segrova, Anna
Löwova, Marie Peklova. - Dvorní šašek: p. Antonín
Rádl. - Ministři: pp. Josef Čech, Václav Franc,
Josef Štrec, Josef Kratochvíle. - Obřadník: p. Šam-
berger Jan. - Komenstvo: pp. Kicberger Václav,
Pelnář Josef, Velek Josef, Žákavec František, Hir-
schauer Ondřej, Koch Bedřich, Smaha Jakub, Černý
Alois. - Pážata: pp. Pittrmann Ant., Halík Jan. -
Dvorní myslivci: pp. Doubek Jakub, Radl Michael,
Šveinar Ant., Kalous Ant. - Velitel tělesní stráže:
p. Stejspal Ant. - Rytíři: pp. Veselý Václav, Peklo
Jos., Kralovec Aug. (koňmo). - Místní velitelové:
pp. Forst Jos., Zíka Jan, Rádl Václav, Černý Mat.,
Adamovic Mat., Filip Václav, (koňmo). - Černoši
při službě králové: pp. Josef a Antonín Solfronk.
(koňmo). Velitel gardy: p. Kryštof Jos. - Pobočníci:
pp.: Roubal Jan, Peklo Ant. - Garda: 1 kapelník,
1 náčelník hudby, 16 hudebníků, 4 tesaři, 2 trubači,
2 tamboři, 6 důstojníků, 1 praporečník, 60 gardistů.
* Velitel běhounů: p. Jan Halík, 36 běhounů. -
8 černochů k službě komonstva. - 12 gardistů tě-
lesné stráže. - 5 dvorních povozů. - Celkem 190
osob účinkovalo v obleku při maškarádě.
Král velmi obezřele a vlídně, ba demokraticky
počínal si k lidu; jeho šašek důstojně mu pomáhal;
tak i rytíř onen věhlasný a jeho dva druhové i jako
jezdci i jako hrdinové se vyznamenali; ale že se vše
tak velice v pořádku a imposantně provedlo, toho
zásluha nejprvnější a obzvláštní patří prefectu stráže
bezpečnosti p. Martinu Maerzovi, který jakožto
nejvyšší hofmistr a ceremonář s pomocí několika
mladých měštěnínů takřka z ničeho celou tu věc tak
pěkně uspořádal a k všeobecnému uspokojení pro-
vedl; což také všichni rádi uznali, a my k tomu
jen přidáváme: „hlas lidu, hlas boží“! — Jelikož
pak i účastenství „národa“ bylo všude veliké a
uznalé, skončila celá ta slavnosť k uspokojení vše-
obecnému a v radosti na vzájem přátelské.
VI. Doslov, jakož i nejponíženější návrh
jiného zeměplaza.
A tak byli jsou veselí všichni, i zdálo se, že
tento den jest veliký svátek všechněch. Největší ra-
dosť arci zmocnila se jich, když dozvěděli se, že zlá
saň je pro všecky časy umořena, a že nikdy více
se k nám nevrátí. Předobrý králi Bolfíčku XXXXVI.!
Pravda, že dílo tvé je veliké, a že těžká Ti byla
koruna; vždyť připevnili ti ji drátem ku hlavě, tak
že ještě dnes krvavý pruh od ní máš na čele; a
třeba přál jsi si, aby aspoň 7 dní trvalo ještě krá-
lování tvé, rád jsi se koruny vzdal, která tě tak tí-
žila, vykonav skutek veliký. Ale, ó běda! Jsme tu
samí dobří lidé, jak sám jsi řekl, ale žije tu mezi
námi leckterá ještě zlá saň, ať stará, ať mladá, a ja-
zykem svým, který jest krvavější než byl onen té
příšery z Bavor, a který o nejdražší statky člověka
se drsně otírá, zasazuje rány zákeřnické, nenechávajíc
dobrých lidí na pokoji, a to víš jasný králi, rána od
jazyku je horší než od meče; pravda, že, kdybys nás
všech zbaviti měl najednou, nestačili by všichni ry-
tíři tvé říše, ale přece prosí Tě jménem všech ubohý
jeden zeměplaz, až zase kralovati budeš nám — jsi
tak dobrý, jsi tak rázný, — zbav nás těchto příšer,
na které netřeba zbraně ani sečné ani střelné, a sláva
Tvá potrvá i bez pomníku v ústech Tvého lidu u
věk a věky věkoma. Amen.
Zprávy různé.
Volba velkostatkářského poslance do říšské
rady odbývaná v Praze 18. t. m. dopadla ve pro-
spěch strany národní a zvolen většinou 28 hlasů
kandidát národní, kníže Ferdinand Lobkovic.
Týž dostavil se 23. t. m. již do říšské rady, slo-
žil slib v jazyku českém a zasedl na místo
mezi šlechtu českou.
Odvod k vojsku v hejtmanství Domažlicko-
Novokdýňském díti se bude v následovním pořádku:
V odvodním okresu Domažlickém 13. dubna 1882
vyjednávání reklamac všech třech tříd, pak odvod
mladíků z první třídy od losovního čísla 1. až do
200., 14. dubna 1882 odvod ostatních mladíků první
třídy od losovního čísla 201 až do posledního, pak
mladíků celé druhé třídy, 15. dubna 1882 odvod celé
třetí třídy pak odvod těch, kdož v evidenci zemské
obrany právo reklamační ztratili a pak všech stálých
náhradních záložníků roku 1851 narozených na dva
roky k zemské obraně. — V odvodním okresu No-
vokdýňském dne 17., 18. a 19. dubna 1882 v tom-
též pořádku jako v odvodním okresu Domažlickém.
Započato bude vždy o 8 hodině ranní.
Dvě mše sv. čisti povoleno bylo faráři Stra-
žovskému důst. p. P. Götzovi, poněvadž osada jest
veliká a kostel tak malý, že nepojme všecky, kteří
jej v den sváteční navštíviti chtějí. Poněvadž pak žá-
dosť p. farářova za výpomocného kněze i za kaplana
byla oslyšána, zažádal p. farář u konsistoře, aby
směl dvě mše sv. čísti, což mu biskupem budějo-
vickým bylo povoleno.
Zvláštní náhoda. Syn ctěné rodiny zdejší pan
Eduard Ševčík jest po více roků již majitelem vý-
nosné lékárny v Newyorku v Americe, při čemž
navštěvuje tamní universitu, chtě státi se doktorem
lékařství. Tu stalo se na štědrý den ráno, že se čtyřmi
soudruhy svými ustanoven byl Drem prof. Weissem
k pytvání mrtvoly mladé ženské. Podivným pocitem
puzen došel k prof. Weissovi a tázal se, zdali ví,
jak se ta mrtvola jmenuje. Po nahlédnutí do listin
sdělil mu p. prefessor, že ženská ta jest Evropanka,
že pochází z Meclova a jest ženou občana Felixe z
Domažlic v Čechách, kterýž byl dříve ji zabil, po-
sléz pak sobě krk podřezal, následkem čehož i on
zemřel. Pan Šefčík píše nám v té věci: „věřte,
nejsem měkkého srdce, ale zapříti to nemohu, že
mne tato náhoda nemálo dojala“.
Licitace na faře v Klenči na veškerý náby-
tek, dobytek, obilí atd., po zemřelém tamním faráři
p. P. Vondrouškovi, konati se bude v pondělí 27.
t. m. o 9. hod. ranní.
Zajímavý rozsudek. Před 14 dny sdělili jsme,
že občan zdejší p. Střelec v plesu veteránském na
jednom z hostů poznal svůj řetízek u hodinek, který
před několika neděli i s věcmi z příbytku jeho byl
mu ukraden a byla tedy naděje, že hodinář zdejší
p. Sloup str., jenž řečenému hostu řetízek ten byl
prodal, před soudem snad se upamatuje, od koho ře-
tízek byl koupil a tím způsobem krádež přijde na
jevo. Při soudním řízení, konaném p. c. k. auskul-
tantem Machem, neupamatoval se však pan Sloup
str., od koho řetízek ten koupil, pamatoval se jen,
že koupil jej za 2 zl. a že za 3 zl. jej řečenému
hostu prodal. Pan Střelec byl tedy vyzván, aby, chce-li
řetízek svůj míti, si jej od řečeného hosta za 3 zl.
vykoupil. —
Nešťastně koupil koně. Klatovský hospodář p.
Ant. Seltenhofer koupil as před půl rokem ve ve-
řejné dražbě v Klatovech vojanského koně, který měl
zastaralou hříběcí, načež byl prodávajícím upozorněn.
Zkušeným jsa hospodářem troufal si pěkného jinak
koně vyléčiti; užil k tomu všech domácích i lékař-
ských předpisů, leč marně. V minulých dnech po-
znal, že kůň ten zvohřil. Při úřední prohlídce však
seznáno, že i ostatní dva koně ve stáji s ním sto-
jící jsou nakaženi. Přišel tudiž o 3 koně, jež cenil
si na 500 zl.
Záhadná smrt. V masopustní pondělí tančila
18letá dívka N. v Sedlicích při muzice v hospodě.
Nenadále rozloučila se řkouc: „s Bohem, více se
neshledáme, já musím umřít!“ Odešla, a skutečně
za málo hodin byla mrtva.
Marný poplach. Minulého týhodne vyburco-
Spěchám, bych co vítěz sám
Brzy šťastnou zprávu přines' Vám.
