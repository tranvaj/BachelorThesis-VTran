strašný výbuch. Mikulášek byl stranou odhozen,
šaty, vousy a vlasy ihned se na něm vzňaly, on
však vzpamatoval se rychle a vyběhl ven, kdež lidé
hořící šaty a vousy na něm udusili. Uvnitř míst-
nosti spůsobil výbuch velkou spoustu. V poštovním
úřadě byly okenice a sklo na kusy roztříštěny a
trámy ze zdí vytrhány a s takovou prudkostí ven
vyraženy, že celé kusy jich až na protější chodník
odletěly. Skleněné dvéře, dělící protokol a poštovní
úřad byly také na třísky rozbity, v podacím proto-
kole rozbity byly skleněné dvéře, vedoucí k hlavnímu
schodišti, ve sněmovně a u nejzadnějšího okna byly
rámy vytrženy a sklo rozbito. Poranění Mikuláškovo
jest dosti značné. O původu výbuchu plynu kolují
různé výklady. Nejvíce pravděpodobna jest zpráva,
že někdo snad před několika dny na plynových ka-
mnech rozžal oheň a opomenul kohoutek náležitě
uzavříti, čímž plyn ucházel a poštovní úřad naplnil.
Český stavitel vyznamenán v Rusku. Po
zavraždění cara Alexandra II. usnesla se městská
rada petrohradská, že vystaví na místě děsné udá-
losti velikolepý, monumentální chrám, za kteroužto
příčinou byl vypsán světový konkurs. Po uply-
nutí lhůty (31. prosince 1881) bylo vystaveno v sá-
lech radnice 30 zaslaných projektů, z nichž valná
většina tuzemních. První cenu obdržel architekt
p. Antonín Tomíška, professor architektury na
petrohradské císařské akademii umění, rodilý v Heř-
manově Městci v Čechách.
Pokusy sebevraždy. Stav manželský jest krásný
stav, žijí-li manželé svorně, žijí-li jeden pro druhé-
ho, konajíce každý neomrzele povinnosti stavu svého,
nezavdáli jeden druhému příčinu k nespokojenosti a
nečiní-li ten neb onen z manželů požadavky, jimž
druhý i při nejlepší vůli vyhověti nemůže. Jest krásné
patřiti na manželé takové, již šťastni spolu kráčejí
v spokojenosti a klidu stáří svému vstříc, pomáha-
jíce jeden druhému. Manželství však může býti i
stavem nejhroznějším, nedovedou-li manželé sobě
obapolně vyhovovati a táhne-li, jak se říká, jeden v
levo, druhý v pravo, dovoluje-li si jeden neb druhý
výstřednosti, v nichž přes všecky prosby druhého
setrvává, aneb kárá-li a béře na příliš jemnou váhu
každé hnutí druhého, anebo činí-li jeden požadavky
větší, než jakým druhý vyhověti může. V takovém
manželství mračno jen mračno stíhá. Domov, ten
krásný útulek manželů svorných, jest manželům ne-
svorným jen mučírnou, před kterouž pokud jen možno
prchají ten neb onen anebo i oba, ponechávajíce rodinu
i domácnosť v šanc. Žití do smrti v poměru tako-
vém jest hrozné a proto není divu, když jeden neb
druhý z manželů nesvorných hledí ukončiti žití ta-
kové nemaje síly nésti je tak dlouho, až Bůh sám
je ukončí. Takové pády přihodily se bohužel v městě
zdejším mezi čtyřmi dni tohoto týdne nic méně než
tři. Dnes tomu týden co náhlou násilnou smrtí sešla
se světa mladá žena občana Štěpána (příjmím Pa-
nenky), kteráž teprvé tento masopust vstoupila v
stav manželský. — Druhý den na to v neděli 5. t.
m. hned ráno roznesla se povést městem, že man-
želka občana S., pracujícího na cukrovaru, se otrá-
vila, byvši opilým mužem svým týrána. Zpráva ta
potvrdila se potud, že řečená žena přinesši manželi
svému snídani, s ním pro opilství se vadila, načež
tento hrnek se snídaním mrštil jí na hlavu. Žena
z omrzelosti života požila fosforu ze sirek, v čas
však v bolestech postižena dopravena byla do ne-
mocnice, kdež zachráněna úmysl i skutek doznala
a podnes následky otrávení na nemocnici upoutána
jest. Manžel její uslyšev, co žena jeho vyvedla, po-
čínal si přijda za ní do nemocnice v opilém stavu
tak, že byl z rozkazu lékaře zatčen. — Ve čtvrtek
9. t. m. třetí žena Š. pokusila se o skon života
svého přišedši též s manželem svým do hádky. Vě-
šela se na půdě, závěška však se přetrhla a ona
polo bez sebe spadla dolů a nalezena se známkami hroz-
ného činu na krku.
Odsouzeni nevinných událo se v posledních
letech tolikráte již, že v říšské radě poslanec Roser
učinil návrh na revisi a opravu soudnictví. Poslanec
ten uvedl následující případy odsouzení nevinných:
„1) Insprucký strojník Windisch odsouzen roku 1876
pro vloupení na 7 let těžkého žaláře. Před krátkým
časem přišla však nevina jeho na jevo. Po pět let
ve vazbě držený propuštěn na to na svobodu. —
2) R. 1875 odsouzen v Celji rolník Grossmann pro
vraždu na vlastní matce spáchanou k smrti a cestou
milosti k doživotnímu žaláři. Předešlý rok přišla ne-
vina jeho na světlo a on propuštěn co vraždy ne-
vinný. — 3) Major v pensi a poštmistr Helle, od-
souzen pro krádeže r. 1880; vzat do vazby a paní
jeho s třemi dítkami upadla v nouzi. Několik mě-
síců později vyšlo na jevo, že spáchal krádež bývalý
poštovní sluha. Helle propuštěn na svobodu po 17mě-
síčním žaláři. — 4. Známý případ Steiner — Wa-
schauer. — 5. Jistý statkář v dolním Štýrsku pře-
paden jest v noci se svou manželkou. Ona zavraž-
děna, on těžce poraněn. Hned na to zatknut cestu-
jící tovaryš co vrah. Přiznal se, udal však, že byl
ještě s jiným soudruhem od statkáře najat, aby jeho
manželku zavraždil. Poněvadž se však statkář zdrá-
hal slíbenou částku zaplatiti, pomstil se tím, že jej
těžce poranil. Soud odsoudil oba k smrti, císař zmír-
nil trest v doživotní žalář. Po dvou letech vyšla
lživost udání vrahovo na jevo a statkář na těle a
majetku zničen, propuštěn na svobodu. O případu
Baloghové právě se ještě jedná. Nastává otázka, —
zdali má nevinně vězněnému nebo odsouzenému do-
stati se, pokud jest to vůbec věc možná, náhrady
a od koho? Společnosť nemůže arciť takovému ubo-
žáku dáti oškodnění za ztracený kus života, za utr-
pení mravní; ale pokud aspoň o odškodnění hmotné
se jedná, jest stát povinen, nahraditi svými pro-
středky a svou mocí to, co vůbec nechá se nahra-
diti. Toto odškodnění nemá však býti žádnou mi-
lostí, nýbrž má býti právním nárokem nevinně vě-
zněného aneb odsouzeného a se strany státu právní
povinností. Doposud neobsahuje náš trestní zákon ta-
kový paragraf o odškodnění nevinně zatknutých a
odsouzených, ale takový paragraf musí se napsati.“
Na ochranu ptactva. Purkmistrovský úřad zdejší
uveřejňuje vyhlášku ohledně chytání a zabíjení uži-
tečných zvířat a ptactva. (Viz dnešní insert).
Samovražda vojína. Ve středu dne 1. března
zastřelil se v kasárnách plzeňských šikovatel Frant.
Herl, od 74. pěš. pluku 4. set. Týž byl již 20 roků
vojákem. Jinak muž řádný měl jedinou tu chybu,
že nebyl s to, aby se přemohl jíti domů v čas, jakmile
setkal se v hospodě s veselou společností. Proto byl
několikráte již trestán kasárníkem a konečně pohro-
ženo mu trestem přísnějším. Nešťastná společnosť
svedla jej 1. března opět k zdržení se přes půlnoc
a tu přijda do kasárny uvedl si v paměť, čím mu
pohroženo, což snad bylo příčinou, že sáhl si na život.
Zlomyslnosť. Minulý pátek v noci polámal ja-
kýs zlomyslník 36 stromů po levé straně erarní sil-
nice blíž Klenče. Po pachateli se bedlivě pátrá.
Neštěstí. V Braňanech u Oustí na teplické dráze
sřítila se 4. t. m. šachta, při čemž zasypáno 40 osob.
Jesika Helfmanova, účastnice lonské caro-
vraždy, jíž byl trest smrti prominut, zemřela mi-
nulý týden v nemocnici. Po porodu v říjnu 1881
se rozstonala a teď chorobě podlehla. Její dítě je
zdrávo na venkově a dostane se po čase do nale-
zince. Sotva kdy se dozví o zločinu své matky.
O občanu Janu Glaserovi z Pece, který pro
podezření travičství zde u soudu ve vyšetřovací vazbě
držán jest, dostalo se nám následující bližší zprávy.
Glaser bydlí v budově zvané „huť“; v téže budově
bydlí i občan Václav Rus s dcerou a malou vnuč-
kou svou. Oba ti občané nežijí spolu v nejlepší shodě.
Řečeného dne odešel Rus i rodina z domu, a když
po delší době se vrátili, přinesla dcera hrnek kávý,
kterouž byla před odchodem uvařila a na chodbě si
uschovala, ohřála ji a všichni z ní pojedli; cítivše
však nepříjemný zápach z kávy té, nedojedli ji. V
brzku dostavily se bolesti a oni zlého tušíce hledali
ihned pomoc a tak se zachránili. Rus donesl zbytek
kávy do města a udal věc soudu. Ano podezření
padlo na Glasera, byl tento do vazby vzat.
Samovražda. V Klatovech otrávil se 2. března
42letý tkadlec Václav Míšek otrušíkem. Míšek od-
dán byl již delší čas opilství a má se za to, že
se otrávil jsa nepříčetný. Samovrah zanechal zde
ženu a 5 nezaopatřených dítek.
Známý německý professor a dobrodineček
Čechů Klebs oznámil německému kasinu v Praze,
německým studentům a poslancům na říšské radě,
že přijal definitivně mu nabízené místo v Curychu.
Opustí tedy Prahu a bude snad pokoj.
Oheň vypukl ve Lštíni v pondělí 6. t. m. po
8. hod. večer a strávil 2 stodoly a 1 kůlnu.
Na trh odbývaný zde 9. března přiveženo na
74 povozech 174 hktl. pšenice, 92 hktl. žita, 177
hktl. ječmene, 165 hktl. ovsa, 1 hktl. víky a 26
hktl. bramborů.
Sebevražda na kolejích. V pondělí večer po-
ložil se 34letý dlaždič Otomar Moravec na kolej
tratě plzeňsko-březenské dráhy právě v tom oka-
mžiku, když vlak přijížděl. Parostroj oddělil ihned
hlavu nešťastníkovi od trupu.
Mírné zimy, podobné zimě letošní, zaznamenány
jsou v letech 1816 a 1834, roku 1807 nebyla teměř
žádná zima, r. 1792 květly v měsíci dubnu již četné
stromy a od ledna netopilo se více, r. 1657 ne-
bylo po celou zimu ani sněhu, ani mrazu, r. 1607,
1609 a 1617 nebyly zimy žádné, r. 1582 a 1588
zelenaly se stromy již v dubnu, r. 1538 květly kvě-
tiny v zahradách v měsících prosinci a lednu, r.
1241 odkvětly stromy v březnu a v květnu byly
třešně již zralé, r. 1229 nebyla zima žádná. Mírná
zima roku 1873 jest ještě v paměti.
Vrahové četníka Alkiera jsou již vypátráni.
V pátek 3. t. m. dodán byl do plzeňské věznice,
kde nalezají se již dva, třetí soudruh jejich, Jan
Heišman, syn kováře ve Vejprnicích a nebezpečný
pytlák. Druzí dva pytláci pochází z Malesic.
Vůz uhlím naložený probořil se ve čtvrtek 9.
t. m. na dolním náměstí zdejším až po hřídel jed-
noho kola do otvoru sklepového, který za příčinou
průvzduší jako před mnohými domy zdejšími do ná-
městí ústí a železnou mřížkou opatřen jest. Nehoda
se při tom nestala žádná a rozvalina okolo mřížky
byla ihned opět zacelena.
Stryke v Nýřanských dolech jest překonáno.
Poslanci dr. Steidl a Krofta, jak „N. L.“ sdě-
lují uvedli 9. března o 1. hod. ve sněmovně k Taaf-
fovi deputaci západočeských horníků: Jos.
Beránka a Karla Kohouta z Třemošné. Oba
mluvili česky jménem 2100 horníků Starkovských.
Poslanci stlumočili jejich řeči. Žádali, aby vláda,
resp. horn. hejtmanství, převzala správu bratrských
kas, konsumní spolky aby odňaty byly továníkům
a zřízeny spolky soukromé ve správě dělnictva; aby
snížena byla doba pracovní z 12 na 10 hodin, ko-
nečně, aby byla mzda zvýšena. Hr. Taaffe odpověděl
ohledně mzdy, že vláda na nejvýše může převzíti
officium boni viri, nemůže však diktovati majitelům
platy. Jinak uznával oprávněnost stížnosti horníkův.
Vláda se přičiní o odstranění křivd a zmírnění útrap.
Dal včera bar. Krausovi rozkaz, aby dal vše vyše-
třiti. Za nezbytnou podmínku však ustanovil, aby se
horníci vrátili do práce. Deputace to slíbila a tele-
grafovala hned horníkům v Třemošné a Kladně, aby
vzhledem k slibům Taaffovým začali práci. Rozmluva
trvala půl hodiny. V dolech z největší části se dnes
opět již pracuje.
Pro nastávající epidemii neštovic odložují se
ohlášené tři nedělní zábavy z rozkazu c. k. okres-
ního hejtmanství na dobu pozdější.
Nové břimě obchodnictva. Vláda rakouská za-
mýšlí podati návrh zákona, by veškeré dopisy ob-
chodní, objednávky a pod. psány byly pro příště na
papíru opatřeném 1/2 kr. kolkem. Toť by bylo zas
pěkné nadělení.
Pokus vraždy. V Horním Ročově u Loun stře-
lil se tyto dni poštmistr Šubrt z pistole. Netrefil
se však dobře, neboť posud žije, ač o jeho uzdra-
vení se pochybuje.
Hra přírody. V úterý 7. t. m. po západu slunce
objevil se na západním, krásně žlutě zbarveném nebi
ve směru nad malým Čerchovem tmavošedý útvar
oblak ve spůsobu zřejmého mohutného kříže poně-
kud na levo nakloněného. Úkaz ten potrval 12 mi-
nut v ostrých obrysech, načež pomalu zmizel.
„Humoristických Listů“ vydávaných Jos. R.
Vilímkem v Praze, vyšlo ročníku XXIV. č. 10 se
zdařilou podobiznou profes. Frant. Bartoše. Dále ob-
sahuje číslo to illustrovaný humoristický cyklus U
odvodu a na vojně, množství obrázků časových, Kleb-
siáda, Vládě na uváženou, Panu Conrádovi, Čeští
lékaři a přírodozpytci, Postní rozjímání, Stávka hor-
níků, Z jarních idyl vesnických, Česká spořitelna,
Obrázek z Pražských procházek, Moderní vzkříšení
z mrtvých. Ze zápisníku chudých, Slavnému výboru
pro dostavění Národ. divadla, P. T. p. P. Hradilovi,
Učitelská, Granáty, Telegramy, Diškursy, Šachy.
Staré desítky a pětky. Staré zelené de-
sítky s datem 15. ledna 1863 ještě do 15. března
přijímají se u všech c. k. úřadů a pokladen. Od
těchto kas budou je filialky rakousko-uherské banky
k vyměňování přijímati až do 31. března. —
Staré pětky přijímají se do 30. června u
všech zeměpanských úřadů a pokladen; od té doby
pak až do 31. prosince budou se moci vyměňovat
jen u říšské ústřední pokladny a u pokladny státních
dluhů ve Vídni a pak u pokladny státních dluhů v
Pešti.
Zpráva o výročním trhu postním
v Plzni.
Ukončený výroční trh postní uplynul tentokráte
bez vědomé důležitosti. Zvlášť byl to obchod s plo-
dinami, který z počátku v nejužších mezích se po-
hyboval a již napřed na tržbu nepříznivý měl vliv,
tak že ani příznivé jarní počasí nebylo s to zavdati
podnět k lepšímu. Za slabé návštěvy následkem v
celém okolí vypuklé stávky dělníků a nutného tím
vojenského zakročení váznul, jak lze se domysliti,
též obchod se zbožím rukodělným všech druhů, tak
že i zboží oblíbených druhů sesónových pouze na
nejskrovnější odbyt se obmezovalo. Nedostatek pe-
něz pociťoval se všude a špatné inkaso nutkalo pro-
davače, beztoho již nedůvěřivé, k zdrženlivosti.
Podrobně sděluje se následující:
I. Suroviny.
Vlna nenalezala se na trhu, jelikož konsumenty
úplně již jest rozebrána.
Peří. Nepatrné zásoby peří prodávaly se v
cenách z předešlého trhu. Z cizozemska nedostavili
se tentokráte žádní kupci. Platilo se: jemné peří
škubané po zl. 200—240, drané prostřední zl. 240
—280, drané jemné zl. 370—430 a peří prachové
zl. 550—600 za metr. centnýř.
Kůže surová. Obchod s kůží surovou pro-
zrazoval liknavost dosti značnou. Za slabé poptávky
prodávaly se skopovice a teletiny v mírných cenách
na jichž zvýšení sotva lze pomýšleti, jelikož vydě-
laná kůže sama jen v utlumených cenách nalezá od-
byt. Zaznamenávaly se: volovice po zl. 80—89, kra-
viny po zl. 89—107, teletiny zl. 180—190, za mtr.
centnýř; skopovice zl. 2—4, kozlovice zl. 4.50 až
4.50 za pár, kůzletiny zl. 0.60—0.70 za kus.
Sušené ovoce. Švestky jichž hojná zásoba
na trh byla přivežena, nacházely po zl. 14—18 za

metr. cent., málo odběratelů.
II. Výrobky.
Kůže vydělaná. V tržbě s kůží vydělanou
nebylo pozorovati nic důležitého, o čemž mohla by
se podati zpráva. Odbyt byl následkem suchého po-
počasí velmi slabý, ceny utlumené. Zaznamenávaly
se kraviny po zl. 180—250, třetinové hřbety lehké
po zl. 190—220, prostřední zl. 224—280, těžké po
zl. 240—300, švýcarské podešvy zl. 200—230, li-
brovice zl. 170—180, krky zl. 130—180, avery zl.
120—180, kůže hemloková a anglické odpadky ne-
nalezaly se na trhu; teletiny hnědé zl. 350—400 za
metr. centnýř; teletiny černé zl. 20—45, kozlovice
zl. 15—35, skopovice hnědé (poněkud drahé) po zl.
6—90, bíle zl. 6—9, jehnětiny zl. 12—14, barvené
skopovice zl. 11—13 za svazek.
