13
9☞
Ročník XI.
V Domažlicích, dne 15. dubna 1882.
Číslo 16.
POSEL OD ČERCHOVA
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Vychází každou sobotu o 4. hodině odpoledne, v knihkupectví Jiřího Prunara na
Reklamace nezapečetěné se nefrankují. Dopisy bez podpisu se nepřijímají, ruko-
náměstí a stojí:
pisy se nevracejí. Plat inserátů obnáší za řádku třísloupcovou poprvé 3 kr., za každé
Pro Domažlice:
následující uveřejnění 2 kr. a platí se hned při objednání.
čtvrtletně . .
. . .
půlletně
Jednotlivá čísla stojí 10 kr.
ročně
zl.
Poštovní zásilkou:
čtvrtletně . . 1 zl. 20 kr.
půlletně . . 2 „ 40 „
ročně . . . 4 „ 80„
Čtvrtletně:
za hranice . . 1 zl. 33 kr.
do Ameriky. . 1 „ 46 „
Donáška do domu 6 kr.

2
Opravy městské.
Jako dle spotřeby mýdla po právu se soudí na
čistotu a vzdělanosť duševní v její šlépějích kráčející,
tak i bohatosť neb nedostatek stromoví podává nám
pravidelně fotografický obraz vzdělanosti té neb oné
krajiny. Jako stromoví v širé krajině, tak zase či-
stota ulic a domů uvnitř měst a obcí vydává ne-
omylné svědectví o duševní qualité obyvatelstva. Le-
nivému orientálu není na závadu, brodí-li se ve blátě;
on libuje si v kalu jako onen brouk, který ulétá do
svého bydla, kdybys ho i do zlaté skříně posadil.
Avšak vzdělanosť na západě nelituje žádných nákladů,
aby sobě pobyt co možná nejpříjemnější spůsobila.
Na jedné straně jde ruku v ruce čistota, vzdělanosť
a blahobyt, na straně druhé nečistota nevzdělanosť
a bídu provází.
Avšak nezabíhajíce do vlastí cizích, do vlastí
dalekých, rozhledněme se po otčině své a tu spa-
tříme, že mnohá města naše vzorně v té příčině si
počínají, rozšiřujíce a upravujíce ulice dobrou, někdy
i nádhernou dlažbou, strhujíce chatrné chýše, zaklá-
dajíce roztomilé sady atd. Leč u nás posud málo v
tomto směru se učinilo. Dříve pro takové (prý) zby-
tečnosti nikdo neměl smyslu, každý měl jen jedinou
starosť — péči otcovskou o les, který mu tak k
srdci přirostl, že nepřestával jej navštěvovati jako
vlastní majetek. Však nedivíme se době staré, ježto
i v jiných městech nebývalo o mnoho lépe; více
naplňuje nás podivením, že i v nynější době existují
lidé, kterým úprava a čistota v městě jest zbyteč-
ností, poněvadž prý žádný hmotný prospěch z ní
nekouká. Bohu díky, že osvěta v našem věku páry
okřídleným krokem do všech koutů vlasti dary své
roznáší a mocnému žezlu svému starce i mládež po-
drobuje. Proto vytřibuje se stále naše krasochuť,
proto oko naše se zálibou na práce mistrovské po-
hlíží, proto duše naše vždy k pěknému se nese.
Avšak nechtíce zalétať ve kraje daleké, zůstaneme
na půdě naší a vrátíme se ku předmětu nadepsanému.
Jak jsme již pověděli, jest pravda, že se u nás
v úpravě města málo konalo z příčiny zcela jedno-
duché, že se nepociťovala potřeba toho. Málo kdo
toho dbal, zdali stoupala noha po blátě, nebo po
pěkné dlažbě nebo docela po chodníku. Ale nynější
pokolení jest už více rozmazlené a při lepším jídle
dostává stále větší apetit.
V posledních dvou letech pěkný učiněn počátek.
Víme a vidíme všichni, co se pro ozdobu města
pořídilo. Že i při pracích oněch mnohý občan ne-
spokojenosť velikou nad zbytečnostmi těmi jevil,
není divu, vždyť snad v životě svém nic lepšího ne-
viděl. Po vykonané práci přece zase tento či druhý
občan hlavou spokojeně pokývl, mysle si v duchu,
že rozum jeho leží ještě v plenkách. Kdož by se
nebyl tomu smál, když při zřizování Příhodovských
sadů mnozí s velkou vřelostí myšlenku tu zastávali
že by lépe bylo, kdyby se tam postavilo několik
stodol, sady prý nic neponesou. Avšak takové exem-
pláře Bohu díky nám už v městě vymírají.
Avšak přihlížejíce k věci samé musíme položit
si otázku, v jakém pořádku mají se opravy provádět.
Kde počíti? kde přestať? co přeskočiť? co poříditi
šmahem?
Že u nás mnoho potřebí vykonati, ba spíše že
všechno skoro ze základu má se vytvořiti, nahlídne
každý a k tomu netřeba důkazů. V jakém pořadí
opravy konati se mají, netřeba také dlouhého rozu-
mování; co zdravý rozum sám sebou přináší a jak
se taktéž v jiných městech i velkých i venkovských
před se jde, to bude dle našeho soudu pro Domaž-
lice také dobře. Ovšem netřeba žádného ohledu brát
na takové podivíny, kteří mají mouchy nebo docela
komáry. Jak tedy práce urovnati?
Napřed dlužno opraviti a v náležitý pořádek
uvésti čtvrtě města, které jsou nejdůležitější a kde
největší frequence se jeví; potom přijdou na řadu
méně frequentnější části města a konečně nejnepa-
trnější díly. Podobný systém provádí se také v
Praze, kde hlavní péče a největší náklad ve stav-
bách a opravách městských věnuje se hlavním stří-
dám, jako jest Kolovratská, Ferdinandova, Koňský
trh atd.; na František, na Podskalí a j. mají Pra-
žané prý času dost. Avšak dlužno ještě na jeden
moment upozorniti, jenž se nesmí zanedbat a s nímž
obci jest počítati. Není-li dostatek peněz, jak na
mnohou opravu v městě jest potřebí, má zastupi-
telstvo ruku přiložiti k menším opravám, jež jsou
jednak pro město nutné, jednak ale malého nákladu
vyžadují. A k takovým opravám patří nejnovější
skutek zastupitelstva, prolomení totiž Niklíčkovic
domu k městskému pivovaru. Krok ten byl jak
moudrý, tak i v jíném ohledu velmi potěšitelný;
hlasovaliť proň i staří i mladí a sice jednohlasně.
Pravíme-li, že byl to úkaz potěšitelný, díme čistou
pravdu, neboť nepatříme k těm, kterým občanské tře-
nice a štvanice působí rozkoš. I byli bychom potěšeni,
kdyby podobná shoda častěji se opakovala, čímž by
i obec získala i výborové sami, ježto pouhou negací
ničehož se nedocílí, kdežto opravdovou snahou pro
dobro obce může mnohý dojíti cíle tužeb svých;
vždyť hlavní a konečná rozhoda spočívá v rukou
takových, kteří se sice o zelený stůl neopírají, ale
vítězství v rukou svých drží, aby je na tu stranu
naklonili, kde dobro a blaho obce pevné má kořeny.
Jakkoli prolomení Niklíčkovic domu bylo jedno-
hlasné, slyšeti přece bylo hlasy reptavé; avšak za-
stupitelstvo zajisté v činnosti své nedá se másti,
ježto bychom nerozum zaslepených slyšíce nikdy k
žádnému konci nepřišli. Pak i naši předkové sami
nás utvrzují v pravdě námi hlásané, že na hlas du-
chem slepých netřeba nic dáti. Když jsme při tomto
předmétu, zmíníme se také o nákladu veškerém na
tuto práci potřebném. Dle výroku městského sta-
vitele nebude celá staba silnice této i s bouráním
státi ani 800 zl., kdežto již nyní za zbytek Niklíč-
kovic domu dostává obec přes 12 set zlatých, tak
že po řádném upravení silnice a celé této části města
zbude ještě několik set, aby na jiném díle města
nejnutnější opravy provésti se mohly. To jsou tedy
ony tisíce na prolomení a kladení silnice vynaložené,
jak někteří hlasové vytrubovali. Kdyby zastupitel-
stvo sebe krásnější a prospěšnější věc provésti uza-
vřelo, najde vždycky v městě asi tucet nespokojenců
s projektem usnešeným, ač by tito přece uvážiti
měli, že také v zastupitelstvu zasedají mužové, kteří
mají aspoň tolik rozumu a takové vzdělání jako ne-
spokojenci sami.
Ovšem víme a jsme přesvědčeni, že zastupitel-
stvo nepřestane na opravách na týnském předměstí
již provedených, nýbrž že záhy činnosť svou na jiné
obrátí a tam ve prospěch zdraví obyvatelstva, k
ozdobě města opravy prováděti bude. Avšak i na
týnském předměstí nejsme ještě u konce, vždyť če-
kají zde ještě mnohé věci provedení svému vstříc,
které jsou pro město nezbytnou nutností a o kte-
rých zamýšlených a velepotřebných opravách v jed-
nom ze příštích článků zvláště na tomto místě pro-
mluvíme.
Důležitá čtvrť městská, kde důkladných oprav
jest potřebí, jest dolní předměstí vedoucí k našemu
nádraží. Kdož by chtěl popírati, že dolní předměstí
jest na čisto zanedbaná čtvrť města? Kdož by ne-
uznával, že předměstí toto potřebuje brzkých oprav
jako veškeré tvorstvo soli? Kdož by nezatruchlil,
vida, jak smrduté kaly z obou stran silnice nezdravé
páry vydychují, které náš čistý a zdravý vzduch
otravují? Kdož by byl lhostejným, pozoruje-li ony
baráky četné na spadnutí? Ano, ano, opravy jsou
nutné, potřebnější, než sám Bezděkov doufati může,
ačkoli ani na tuto čtvrt nezapomeneme, a co možno
a pro onu čtvrt potřebno, zastávati budeme. Že i
jiné ulice a ulíčky pilné ruky dělníkovy a kamení-
kovy potřebují, netřeba důkazů žádných. Mnoho,
velmi mnoho práce na nás čeká. Avšak může někdo
říci, všecko dobře, ale kde jen peněz na to vzíti,
aby obec k úrazu nepřišla? O tom promluvíme
(Pokračování).
Polní zbrojmistr baron Filipovič přesazen byl
na vlastní svou žádosť opět nazpět do Prahy na dří-
vější své místo zemského velitele v Čechách. Baron
Filipovič byl dosud zemským velitelem v Dol. Ra-
kousích, maje sídlo ve Vídni.
V Záhřebských vládních kruzích se proslýchá,
že císař hodlá římské kurii navrhnouti ďakovarského
biskupa Strossmayera pro hodnosť kardinála.
Úřadní „W. Ztg. oznamuje jmenování poslance
Lienbachera stálým členem říšského soudu.
Nová předloha ministra Dunajevského. Mi-
nistr financí Dunajewski připravuje zákon, dle něhož
velké společnosti peněžné, pojištovací atd. mají na
příště platiti část daní v každém městě, ve kterém
mají filiálky.
Zakázaný vývoz. Nařízením ministerstva za-
kazuje se „až na dále“ vývoz koní, oslů a dravců
z Bosny a Hercegoviny přes hranice směrem do
Srbska a Černé Hory.
Carský úkaz sprošťuje knížete Gorčakova po
přání jeho pro zdraví a vysoké stáří jeho správy
ministerstva zahraničného, ponechává mu však titul
říšského kancléře a důstojnosť člena říšské rady, i
jmenuje státního tajemníka Gierse ministrem věcí
zahraničních.
Korunovace cara v Moskvě bude určitě 22.
srpna st. p., týž den, kdy byl korunován car Ale-
xandr II.
Dle varšavské zprávy „Gazety Narodowe“ do-
staví se k carské korunovaci všichni okresní mar-
šálkové a starostové 30.000 obcí.
Oděský atentát zarazil i optimisty, již pova-
žovali nihilistickou stranu za odklizenou. Jeden z
popravených útočníků prohlásil, že v Oděse jest 300
nihilistů a oběsí-li dva, zbyde jich pak ještě 298.
V Moskvě se strojili nihilisté ke korunovaci. Kobo-
sev-Bogdanovič najal si blíže Kremlu květinářský
krám, odkud veden podkop, jenž se našel hotový
při zatčení Kobcseva. Vyhrabaná prsť se v krámě
prodávala jako zahradnická zem.
Kníže Nikola vrátiv se z manevrů, chystá se k
cestě do Moskvy k carské korunovaci. S knížetem
odcestuje též následník trůnu Danilo, kněžna Milena,
ministři Stanko Radonič, Sima Popovič a deputace
všech černohorských nahií (okresů). Kníže navštiví
při té příležitosti též vídeňský dvůr. Za nepřítom-
nosti knížecí bude správcem země Božo-Petrovič.
Francouzská vláda sestavila seznam vydajů na
válečné tažení a okupaci v Tunisu. Zapotřebí bylo
od 1. dubna do 31. prosince 1881 celkem 47 mil.
franků, z nichž čásť připadá na účet vydržování vojska.
Dne 11. t. m. propuštěn byl z vězení v Kil-
mainhamu vůdce hnutí irského, Parnell. Nebyl
však propuštěn na svobodu, nýbrž na čestné slovo,
že jde navštívit svou sestru do Paříže a do týdnu
se opět vrátí.
Ve Španělich nastal již opět všude klid. Odpor
Barcelony a celého kraje katalonského proti vládě
v příčině obchodní a celní smlouvy s Francií ochabl
za přítomnosti vojenské přemoci.
Zprávy různé.
Prvních tisíc zlatých na „Ústřední Matici
školskou“ v Domažlicích již upsáno; přistoupil totiž
sbor pp. professorův gymnasia zdejšího za člena sku-
tečného se 100 zl., a zároveň ve schůzi své dne 12.
t. m. výbor a dozorčí rada „Záložny“ zdejší k ná-
vrhu pana Maxe Ledviny tantiemu, která mu dle
stanov přislušela, rozdělil tak, že se 100 zl. přistou-
pil za člena skutečného k „Matici“, ostatní pak částku
nechal k rozdělení na potřeby místní. Vlastenecký
skutek ten hoden jest zajisté dobrého uznání a vše-
stranného následování. — Těmi dvěma členy do-
vršen počet členů skutečných (po 100 zl.) v Domaž-
licích na 10, a upsáno tedy celkem 1000 zl. Dou-
Politický přehled.
příště.
