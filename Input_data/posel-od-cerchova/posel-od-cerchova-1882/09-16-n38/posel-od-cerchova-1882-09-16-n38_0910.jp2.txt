Koc z Dobrže Ferdinand, Přestanice, Libětice a
Maltanského řádu kommenda Měcholupy.
Osobní. Panu Frt. Heydukovi, komisaři při
c. k. hejtmanství zdejším povolen následkem jeho
trvalé choroby dočasný odpočinek.
Pan Stecker von Sebenitz, komisař
c. k. okr. hejtmanství v Horš. Týně, kterýž dne 3.
září o půlnoci povolal bez příčiny eskadronu dragonů
z Horš. Týna do Staňkov, jest — jak se dovídáme
z Horš. Týna již přesazen, není prý však ještě
známo kam. Dlouho-li as bude čekati, než mu to
bude oznámeno, neví se posud.
Na uprázdněné místo p. prof. Třesohlavým
při gymnasiu zdejším dosazen sem dosavadní suppl.
prof. v Budějovicích p. J. Thir.
— Pan Antonín Votruba, učitel na mě-
šťanských školách zdejších, byv ustanoven učitelem
na měšťanských školách v Kladně, odebral se tam
tyto dny.
Na místo p. Jana Kováře, jenž se stal ře-
ditelem, dosazen na měšťanskou školu zdejší p. Jan
Kobr.
Nové české museum. Vídeňské „Presse“ píše
se z Prahy, že bude zemským výborem sněmu po-
dána mimo jiné předlohy také zpráva o majetkovém
poměru českého zemského musea s návrhem, aby na
konci Václavského náměstí, asi tam, kde druhdy
Koňská brána stávala, nákladem zemským vystavěna
byla nová budova českého musea. Dosavádní budova
českého musea má se prodati (zemský výbor počítá
že se za ni strží 200.000 zl.) a k výnosu tomu má
zemský sněm povoliti (ve spůsobě zemské půjčky)
jeden million zlatých. Za to však má sněm po-
voliti, aby z domestikálního fondu vystavěno bylo
nové německé divadlo v Praze na místě dosa-
vadního Novoměstského divadla. Divadlo to má býti
z hraženého zdiva.
Ústřední Matice. Hrubý výnos divadelního před-
stavení, jež ve prospěch Matice školské pořádali stu-
dující Koutští a z okolí 3. t. m., obnášel 70 zl.
65 kr., výlohy 47 zl. 81 kr., zbytek 22 zl. 81 kr.
doplněn na 23 zl. a odevzdán panem prof. Tůmou
„Ústřední Matici školské.“ Píle i vlastenecká činnosť
studentstva z Kouta, Kdýně a okolí u věci této jest
velice chvály hodna, a přáli bychom si, kdybychom
hodně často o takovéto činnosti veškeré naší mlá-
deže studující referovati mohli.
Odchod vojska. V neděli ráno rozloučil se s
Plzní ležící tam posádkou 5. prapor Filipovičův. Od-
cházející vojíny provázeli na nádraží ostrostřelci a
vysloužilci s hudbou. Prapor jel do Prahy, kdež při-
dělen bude k nově utvořenému pluku č. 88. Téhož
dne večer přibyl do Plzně prapor myslivců, kterýž
konati tam bude na místě odešlých vojenskou službu.
Jak známo, činiti budou dle nového rozdělení Čech
v okresy vojenské politické okresy plzeňský, stříbrský,
horšovotýnský, domažlický a přeštický obvod pěšího
pluku č. 35 se sídlem v Plzni.
Sňatek svůj se sleč. Mathildou Formán-
kovou slavil professor gymnasia zdejšího p. Vác.
Holzer dne 12. t. m. o 11. hod. dopolední v dě-
kanském chrámu Páně v Přešticích.
Dne 30. t. m. o 4. hod. odpolední slaviti
bude sňatek svůj p. Heřman Bolmann se sleč.
Otilií Nicolaiovou v chrámu v N. Kdýni.
Ku zřizování okresních záložen hospodář-
ských. Známo, že někteří členové dosavadních zálo-
žen kontribučenských, z nichž zřizují se okresní zá-
ložny, zpečovali se předložiti výkazy, doklady a j. v.
a protahují takto zúmyslně přípravné práce ku zří-
zení záložny okresní. Nejnověji stalo se tak v okresu
nepomuckém. Aby se tomu odpomohlo, dáno bylo
zemským výborem okresnímu výboru nepomuckému
právo proti osobám, zřízení okresní záložny zdržují-
cím, zakročiti vyměřováním pokut dle znění §. 100
žříz. ob.
steinu do Hamrů. Po krátké chůzi a dobré cestě viděli jsme
tabulku s nápisem: „Zum schwarzen See“ — a pod tím div
divoucí český nápis; „K černému jezeru“.
Vybočili jsme ze silnice a šli lesní cestou, tu jsme do-
spěli místa, kde dřevaři poráželi les, a na té tragoedii sta-
nul náš zrak. —
Byl mohutný, silný rek, odolával větrům, bouřkám a
dva lidé podtali jej sekerou a když na jedné straně zase-
kávali kmen, tu se vršek třásl, jakoby umíral, jakby větvemi
kynul svým druhům posledním pozdravem, jako by se lou-
čil, jak by usedavě plakal, pak nahlas zalkal, dřevo zaskří-
pělo a mocný kmen se pomalu klonil, klonil a náhle racho-
tem hromu klesl. — — Rek byl mrtev! —
Větve zapraštily pohřební píseň. Na větvích silákových
leskly se slzy — ranní to rosa, — Vzdechem jsme ulehčili
rozbouřenému nitru a pak dále kolem myslivny k Černému
jezeru putovali. Cesta vedla hvozdem šumavským! — V jeho
zášeří v ten sosen stín mne dávná touha vábila a teď ko-
nečně mohu dýchati svatý, český vzduch, jenž v Čechách
zmizel a na Šumavě do lesů se ukryl — jako česká síla do
Blaníku, aby čekala časů lepších.
Každý smrk, každá jedle se tu modlí k Čechii za blaho
národa ve šumu svém — v tom dumném větví šumění — a
národ nazval krajinu Šumavou!
Ve vážném zadumání a nadšení dostoupili jsme výše,
kde rozprostírá se temná hladina Černého jezera. — Dojem,
jakého jsme pocítili, nelze vylíčiti, — duše naše již mladi-
stvím zápalem rozbouřené byly krásami jezera teměř omrá-
čeny. — Tiše jsme stáli, slov neschopni a zrak náš těkal na
vše strany nemoha se nasytiti.
Školní rok na všech školách zdejších započal
dnes slav. službami božími v děkanském a klášter-
ním chrámu Páně.
Návštěva škol na počátku školního roku
1882—83. Na zdejším vyšším gymnasiu při-
jato do I. tř. 50 žáků, do II. 47, do III. 36, do
IV. 42, do V. 33, do VI. 27, do VII. 26 a do VIII.
26; celkem tedy 287, o 5 méně než na počátku a
o 8 více než ku konci předešlého roku školního.
Do osmitřídní měšť. školy hochů za-
psáno do: I. tř. 94, II. tř. 75, III. tř. 69, IV.
tř. 62, V. tř. 70, VI. tř. 72. VII. tř. 48, VIII.
tř. 18 žáků.
Do osmitřídní dívčí školy měšťanské
zapsáno dosud do: I. tř. 110 dívek, II. tř. 100,
III. tř. 95, IV. tř. 76, V. tř. 70, VI. tř. 68,
VII. tř. 32, VIII. tř. 18 dívek.
Do venkovské školy zapsáno do: I. tř.
180, II. tř. 88 žáků.
Do Matiční školy na České Kubici přihlásilo
se dosud 62 žáků.
Do Matiční školy v Nýřanech na vzdor slibům
a prosbám přihlásilo se 450 žáků a do opatrovny
130 žáků.
Zábavné vlaky. Za příčinou svátku sv. Václava
vypraví česká západní dráha dne 27. září t. r. z Do-
mažlic a ze všech ostatních stanic zábavné vlaky s
vozy II. a III. třídy do Prahy za značně snížené
jízdní ceny. Snížené jízdní ceny budou povoleny také
k osobnímu vlaku č. 4, který vyjede 27. září o 3.
hod. odpol. ze stanice Brodu, a k smíšenému vlaku
č. 26, který vyjede 27. září o 9. hod. 13 min. do-
pol. ze stanice Radnice. Z téže příčiny vypraví také
c. k. státní dráha rakovnicko-protivínská 27. září
t. r. za těchž podmínek ze všech stanic zábavné vlaky
do Prahy, které se k zmíněným vlakům české zá-
padní dráhy připojí. Doba odjezdu a jízdní ceny jsou
oznámeny v příslušných vyhláškách. Zpáteční cestu
lze nastoupit až do 4. října a kterýmkoliv osobním
neb smíšeným vlakem.
„Národní Listy“ vycházeti budou dnešním dnem
počínaje, dvakráte denně, ráno a odpoledne. Za tou
příčinou zvýšilo vydavatelstvo předplatné měsíčně na
zl. 2.20. V pondělí vycházeti budou jen odpoledne,
v neděli a ve svátek jen ráno.
Úmrtí. Včera zemřel v Ronšperku po trapné
nemoci žaludeční na vysílení pan Bedřich hrabě
Coudenhove, právník a jednoroční dobrovolník u
pluku husarského, jsa stár 21 roků. Tělo zesnulého
bude převezeno do Hietzingu u Vídně a tam v ro-
dinné hrobce pohřbeno.
Ve čtvrtek 14. t. m. zemřela zde pí. Ro-
salie Grünhutová, v 76. roce věku svého. Po-
hřbena bude zítra na israelitském hřbitově v Ronšperku.
Žádné sleveni daní. C. k. okres. hejtmanství
uveřejňují následující, pro naše rolníky nepříliš po-
těšitelnou vyhlášku: „Škody, spůsobené deštěm na
plodinách, neposkytují nároků na slevení daně“. Vy-
hláška odůvodněna jest takto: „Ti, kdož utrpěli le-
tos deštivým počasím na polní úrodě škod, podávají
hromadně žádosti za slevení daně pozemkové. Poně-
vadž ale slevení takové vedle nejvyššího rozhodnutí
ze dne 13. května 1843 uděleno býti smí pouze jen
na škody, spůsobené na plodinách krupobitím a po-
vodněmi, nelze bráti k žádostem za slevení daně po-
zemkové následkem škod na úrodě deštěm spůsobe-
ných žádného zřetele a jsou proto žádosti takové bez
účinku a zbytečně podané. Vyhláška tato dává se
obecním úřadům na vědomost zároveň s vybídnutím,
aby v obci prohlásily, že osadníci podáváním podob-
ných žádostí zbytečných útrat sobě učiní.“
Konkursy učitelské. Ve školním okresu kla-
tovském obsadí se: 1. Místo učitelské při trojtřídní
škole v Kydlinech se služným 400 zl. 2. Místo pod-
učitelské při čtyrtřidní škole v Myslívě se služným
350 zl. Žádosti podány buďtež c. k. okres. školní radě
v Klatovech do 28. září 1882.
Já byl krásami jezera překonán a mysle že u kropenky
stojím, postoupil jsem blíž, pokleknul na břehu a ruce si
umyl ve vodách svěcených; na památku utrhl jsem sobě
kytičku.
Aj vy proudy bezedně! proč stojíte tak tiše tu, bez vln
a bez hnutí, či zaklety jste ve věčné němé mlčení? či umřely
už hluboké ty vody vaše?! —
Viz. ani rybka, ani červík nehnul hladinou, ba ani la-
šťovice nezmočila v ní svých křídélek a ani žíznivý komár se
na ní neshoupnul! Bez pobídky zapěli jsme krásný svůj
„Kde domov můj“. — Hlasy naše se nesly po hladině až ku
skalám protějším a ty nám daly v odpověď: „je domov náš“
a hned jak by jezero české Šumavy zpěvem českého hymnu
se probudilo, — zvlnilo se a malé vlnky se leskly na temné
hladině jezerní jako perly na kmentu.
Lidské hlasy nedaleko nás zaznívající, byly příčinou, že
se zrak náš od jezera odvrátil, a my viděli společnosť dosti
četnou stoupati k jezeru. — Když přišli k nám poznali jsme,
že to jsou potomci slavných dobývatelů Jericha a privilego-
vaných majitelů lásky boží a proto jsme jim dívajícím se na
jezero nezazlili hovor o handelsakademii. Inu, times is mo-
ney, říká Angličan a společnosť ta bude asi po Šumavě ku-
povat zaječí kůže a sklo, aby čas výletu o osvěžení ducha
obětovaný jim neušel! —
Lítostí a žalostí nad národem českým byly skončeny
dojmy naše u Černého jezera, a přece rád vzpomínám na
chvíle v Šumavě zažité!
Pěvecká společnost zdejší odebeře se zítra
ráno zvláštním povozem ku slavnosti svěcení školy
Matiční v České Kubici. — Taktéž spolek hasičů
zdejších súčastní se slavnosti té s hudbou a praporem.
Slavná spořitelna zdejší zakoupila pro spolek
hasičský od firmy Hollman & Schubert, při lonské
výstavě již zamluvenou stříkačku za 600 zl. — Sklá-
dací stříkačka nechala se scela nově opravit, aby
mohla upotřebena býti k jízdě na venek.
Jak se slepují pětky. Ministerstvo financí na-
řídilo výnosem ze dne 18. srpna, aby se nové pětky,
jsou-li podlepeny, u finančních pokladen a úřadů jen
tehdy v plné ceně přijímaly, jsou-li na té či druhé
straně podlepeny jemným hedbávným papírem neb
jinou průhlednou látkou, aby se dalo zjistiti, že jsou
bankovky ve všech částech úplny a nepadělány. Jinak
podlepené pětky považují se za poškozené a naloží se
s ními dle ust. §. 9. instrukce ze dne 19. prosince 1881.
Zprávy o zranění občana Cvačky ve Lštění jak
svého času dostaly se do veřejnosti uvádíme k žá-
dosti rodiny tamního občana Kralovce na následující
míru: „Dne 16. července přišel zeť Cvačka do bytu
Kralovce a počínal si velmi drze a vyzývavě a po-
tupil rodinu onoho neslušným spůsobem, pročež byl
ze dvéří vystrčen. Když podruhé násilně do světnice
vrazil, bylo mu toliko hrozeno sekerou, aby světnici
opustil. Toho nedbaje zeť, omráčil dížkou tchána,
načež byl na hnůj povalen a chlapci 11 a 13letý,
zasadili mu tři lehké rány do hlavy holí, hrncem a
kamenem. Syn Adam při všem neměl ničeho v ru-
kou a také mu ničím neublížil. Při lékařském ohle-
daní shledáno několik lehkých ran ve 14 dnech zho-
jitelných.“
Střelbu do terčů s odměnami uspořádalo ve
čtvrtek dne 14. t. m. o 3. hod. odpol. důstojnictvo
zemské obrany v Horš. Týně na vojenské střelnici
při hudbě horš.-týnské kapely. Večer pak byla volná
zábava v hostinci p. Mühlhanse.
Samovražda. Přednosta kanceláře stavební spo-
lečnosti vídeňské Oskar Welzl z Wellenheimu, 42
roků stár, podřezal si krk břitvou ve čtvrtek 14. září
a ránu hluboko zasazenou ještě rukou roztrhl. Pří-
činy nejsou známé, an žil dosud v spořádaných
poměrech.
Ples omladiny Koutské odbývá se zítra dne
17. září v hostinci „u Rýzmberku“ v Koutě.
Vrah Felix Sixt ze Vchynic u Kašperských Hor,
stařec to 63tiletý, který dne 3. června výměnkáře
svého, 78tiletého Jiřího Wolfa ze msty ve spaní zabil,
poněvadž jej pro nepořádné odvádění výměnku žaloval,
byl v pondělí dne 21. srpna porotním soudem v Písku
odsouzen k smrti provazem. Avšak nechtě skončiti
rukou katovou pověsil se ve vězení svém pomocí ře-
menu na mříži okenní.
Dopadený zloděj. Zdejšímu staviteli p. inžen.
F. Pekovi bylo po delší dobu již z rozličných stran
sdíleno, že se mu ze staveniště jeho krade dříví,
prkna a j. Pan Pek ustanovil na staveništi prkennou
štěnou ohraženém a uzavřeném nočního hlídače a
mimo to i sám občasně dohlížel i v době noční —
však marně; kradeno bylo jako dříve. Teprvé včera
15. t. m. náhodou zloděje dopadl, a sice za bílého
dne. Pan Pek stoje totiž na nejvyšším lešení, aniž
z dola byl pozorován, viděl kterak dole dvéře do
ohrady jsou pootevřeny a mladý muž, jejž dobře po-
znal, dříve na všechny strany se ohlížeje dal do
otevřené ohrady znamení na něž ihned vyšel z
ohrady dospělý hoch, nesoucí špalek. Byvše p. Pekem
zakříknuti, odhodili špalek a utekli. Pan Pek uda-
lost tu zadal příslušnému úřadu.
Změny držebnosti. Při třetí exekuční dražbě,
jež odbývána byla dne 11. t. m. na dům pí. Marii
Ebenstreitové ve vodní ulici č. 33, vydražila dům
ten záložna zdejší za 3006 zl. Odhadnut byl přes
5000 zl. — Dům čís. 1., takzvaná „Branka,“ ná-
ležející p. Jos. Paidarovi, koupila pí. Kat. Perout-
ková za 1313 zl. — Dům na dolní části náměstí,
náležející pí. Nikičové koupil p. Max. Löwy z Kouta
za 7300 zl.
Zpráva záložny v Domažlicích za měsíc srpen
1882. Příjem: Na závodní podíly vloženo zl. 230.—
K reservnímu fondu vloženo zl. 36.—. Vloženo od
členů na vklady zl. 19187.75. Vloženo od nečlenů
na vklady zl. 4905.90. Splacené zápůjčky zl. 12796.—.
Splacený úrok zl. 4208.69. Různý příjem zl. 4.08.
Hotovost pokladniční koncem července zl. 9757.83.
Úhrnem zl. 51136.25. Vydání: Vybráno ze vkladů
od členů zl. 19406.26. Vybráno ze vkladů od ne-
členů zl. 1317.96. Vybráno na úrocích ze vkladů
zl. 25.26. Udělené zápůjčky zl. 14159.—. Úhrnem
zl. 34908.48. Hotovosť pokladniční koncem srpna
zl. 16227.77. Součet jak svrchu zl. 51136.25.
Velká vichřice řádila dne 14. t. m. v Terstu
a protrhla střechu železného pavilonu výstavního a
nadělala mnoho škody na vystavených věcech. Tak-
též orintálské a rakouské museum byly porouchány.
Lid prchal o překot z výstavy.
Opravou věže kostela sv. Antonína započato
bylo tento týden. Věž ta, jež hrozila již ssesutím, bude
nově upravena a celá plechem pobita.
Dar. Za příčinou úmrtí své matky daroval
zdejší obchodník pan Jos. Grünhut 10 zl. do po-
kladny zdejších chudých.
Uprázdněné místo. Místo technického příručího
uprázdněno jest v cukrovaru akciové společnosti v
Lužánkách u Přeštic. Služné 800 zl. ročně, svobodný
byt a remunerace dle spůsobilosti. Nastoupení místa
bezodkladné.
