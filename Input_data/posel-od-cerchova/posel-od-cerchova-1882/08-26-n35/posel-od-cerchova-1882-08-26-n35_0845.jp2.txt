započne, konati se bude dne 14. října t. r. o 3. hod.
odpoledne.
Instalace. Důst. p. P. Pelnář byl co farář
na faru Ronspergskou dne 15. t. m. slavnostně in-
stalován.
Uprázdněná místa. Při okres. soudu v Břez-
nici uprázdnilo se místo c. k. okres. soudce. — V
obvodu zemského finančního ředitelstva pro Čechy
jest uprázdněno několik míst berních adjunktů s po-
vinností složiti kauci v sumě 600 zl. Žádosti po-
dejtež se do 15. září předsednictvu zemského finan-
čního ředitelstva.
Na c. k učitelském ústavu v Přibrami koná
se zápis čekatelů dne 12. a 13., přijímací zkouška
pak dne 14. a 15. září t. r.
Při kopáni hrobky blíže kaple u sv. Jana na-
lezen byl v hloubce 1 sáhu mosazný křížek z válek
proti Napoleonovi úplně zachovalý, nesoucí letopočet
1813 a 1814 a latinský nápis tohoto smyslu: „Po
osvobození Evropy, vděčná knížata a vlasť. František,
císař.“ Na třech stranách řezu vyryto jest jmeno:
„Franz von Illies, Oberlieutenant.“ Vlastník křížku
toho, bývalý majitel domu, náležejícího nyní lékár-
níku p. Prášilovi, zemřel zde as před 40 lety. On,
na jehož prsou křížek ten byl pohřben, proměněn
jest dávno již v zem.
Včelařská výstava pořádána bude včelařskou
jednotou v Příbrami za pomocí Ústředního zemského
včelařského spolku pro Čechy dne 3., 4. a 5. září 1882.
Opět něco pro vystěhovalce. Americký časo-
pis „Slavia“ přináší následující zprávu: „Do jistého
hostince v Milwankee přišel 21. června mladý cizi-
nec. Pravilo se, že do knihy hostinské podepsal se
John Kadlec z Chicaga, leč později se objevilo, že
se podepsal Toerner, bezpochyby nepravé jméno. Vy-
pil sklenici piva, vykouřil doutník, později též po-
večeřel a hned potom zmizel. Druhého dne ráno
služka našla dvéře jeho pokoje zamčeny, ale domní-
vajíc se, že cizinec chce dlouho spáti, nedbala toho
dále. Ani ve čtvrtek jestě nebylo jí to nápadno a
teprvé v pátek oznámila věc hostinskému p. Ren-
kovi. Tu teprve bylo zpozorováno, že ten cizinec z
Chicaga ani nepožádal o klíč ku svému pokoji. Když
otevřeli dvéře spatřili mrtvolu jeho na podlaze. Měl
na sobě jen košili a podvlekačky a patrně vstal v
noci z lože, aby vykonal samovraždu. Šestiranový
revolver, v němž pět ran bylo dosud nabito, ležel
vedle něho. Střelil se do levého oka, kule pronikla
do mozku a smrť asi okamžitě následovala. V kap-
sách oděvu u postele na židli ležícího, našly se stří-
brné hodinky a deset dolarů v papírech, krom toho
něco stříbrných drobných. Prádlo jeho nese písmeny
H. W., do pokoje dostal se otvorem nade dvérmi;
proč volil tu cestu raději, než aby byl žádal o klíč,
zůstane ovšem tajemstvím. Prádlo jest z evropského
plátna, jaké v Americe se nedělá a nenosí.  Byl to
patrně člověk „zelený“ (tak nazývají v Americe
nové přistěhovalce) a přibyl z Chicaga do Milwankee
bezpochyby hledati práci. Že však nebyl pouhý ruční
dělník, bylo z jeho celého zevnějšku a chování pa-
trno. Dá se souditi, že maje jisté vzdělání hledal v
Americe své štěstí, však nemoha se zde ničeho uchy-
tit, a vida že hotovost jeho na sklonku jest, odho-
dlal se k zoufalému skutku. Kdo žádné řemeslo ne-
umí a nízké práce se štítí, hledaje pouze zaměst-
nání dle evropského pojmu vzdělanci přiměřené, ať
nechodí do Ameriky. Takovým lidém vede se zde
obyčejně nejhůře!!“
Výlet těl.-hasičské jednoty zdejší, odbývaný
v neděli dne 20. t. m. do Zelenova, překažen byl
prudkým deštěm, právě když na místě výletním roz-
loženo táborem. V lese rozprostřela se širá tma a
liják nekonečný spustil se na hojně shromážděné zde
výletníky. Byl to shon k nepopsání — vše skrý-
valo se kam jen mohlo, každý tlačil se k stromům
přikrývaje se deštníkem, ano i pod stoly a lavicemi
nalezli mnozí útulek, ale nic platno, osudem, jež té-
měř veškeré letošní výlety pronásleduje, zmoknouti
musel každý — bez výminky. Když pak dešť po-
někud ochabl spěchalo vše z lesa do nedaleké Valchy
a Havlovic, kdež v hostinci „na Mýtě“ po přestálé
lázni rozprouděn teprvé život výletní a setrváno zde
při hudbě a tanci do 7 hod. večer, načež nastoupen
pochod k domovu.
Mouchou usmrcen. JUDr. Bedř. Haberditz,
auskultant u okresního soudu v Duchcově, píchnut
byl jakousi mouchou do pysku. Dr. Haberditz ne-
dbal puchýřku, který mu naskočil, a teprvé když
mu otekl celý obličej, zavolal lékaře. Lékař konsta-
toval otrávení krve a prohlásil stav nemocného za
beznadějný. A nešťastný mladý muž také na to
brzy zemřel.
Zvláštní lesť. Jistý žid, pachtýř hospody v Zo-
bovu v Uhrách, jmenem Lustig, vzal do služby pro
své novorozené dítě kojnou křesťanku, kteráž vedle
úmluvy napřed učiněné i vlastní své dítě stejnou
dobou kojila. Když jiní židé o tom se dověděli, vy-
kládali, že kojná tato není „košer,“ anať vedle mla-
dého židáčka kojí i své vlastní dítě křesťanské. Lstí
byla kojná na chvíli z domu vylákána a bez jejího
vědomí obřezal košerák jejího synáčka. Kojná sice
zle naříkala, když seznala, co se stalo, byla však
uplacena, aby věc soudům neudala.
Vzácný pták. Pan Robert Jeřábek z Klatov
zastřelil ve středu dne 16. t. m. v lese Loretě zla-
tého kosa. Pták tento ve krajině naší vzácný, jest
velikosti kosa černého, peří jeho jest tmavě zlato-
žluté, křídla černá, zobák hnědý.
Eskadrona zdejší odstěhuje se koncem tohoto
měsíce odtud do Horšova Týna. Sem přibude eskadro-
na Horš. Týnská pod velitelem rytmistrem Hanu-
šem. Dle prvotního ustanovení měly obě tyto eska-
drony vyměnit svá místa s oběma eskadronami kla-
tovskými.
Sjezd a valná hromada okresní hasičké jed-
noty politických okresů Klatovy-Přeštice odbývati se
bude v neděli dne 24. září t. r. ve Švihově. U pří-
ležitosti tohoto sjezdu uspořádá sbor dobrovolných
hasičů švihovských v den sjezdu před zástupci sú-
častněných sborů a hosty veřejné cvičení.
Výlet akademiků zdejších, odbývaný ve středu
dne 23. srpna do Kouta, vydařil se za příznivého
počasí velmi dobře. Obecenstvo z Domažlic a z N.
Kdýně zúčastnilo se výletu toho v hojném počtu a
zábava nenucená potrvala do pozdních hodin večerních.
Kuřákům pro výstrahu sloužiti může násle-
dující případ, který se udál v Karbici. Při kouření
cigara objevily se u jistého K. povážlivé příznaky
otrávení. Upadl pojednou v bezvědomí a v tomto
stavu setrval celých 12 hodin. Když se probudil,
ohledal jej lékař a oznámil, že hrtan jest zanícen.
Ústa i hrtan obsypány byly četnými malými vředy.
V zbytku nedokouřeného cigara nalezen zavrtaný
brouk; jak se tam dostal, jest hádankou.
Krádež snopů. Již po několik dní ztrácely se
nadlesnímu p. Johnovi v Havlovicích snopy obilí,
jež na poli svém ještě rozložené měl. Najal tudiž
zvláštního hlídače, kterémuž se podařilo pachatele
krádeží vypátrati. V neděli totiž přepadl na krádeži
té zdejšího známého zloděje, jenž snopy z pole pana
nadlesního odnášel na pole své nedaleko vzdálené.
Týž odveden byl ihned do města a dodán k soudu.
Pro poutníky na Svatou Horu u Příbrami
vypraven bude dne 7. září t. r. z plzeňské stanice
zvláštní vlak za poloviční jízdní ceny.
V Potřekově zastřelil se včera mladý muž
jenž, jsa vojákem, měl tyto dni narukovat. Jak se
dovídáme, byla prý hra v karty toho příčinou.
Nález zlata v Čechách. V důlu zvaném „Pin-
gerský“ ve vysokých pecích u Nýdeku, majetku to
bruselské akciové hornické a hutnické společnosti,
odkryto bylo před nedávnem náleziště zlata. Jeho
nálezce právě vyjednává se společností ohledně do-
bývání tohoto vzácného v Čechách kovu.
Nožem zbodán. V neděli po 10. hod. večerní
ubírali se z hostince p. B. Kitzbergra na nové cestě
tří občané zdejší k domovu. Dva z nich, doprovo-
divše občana třetího k bytu, ubírali se opět svou
cestou zpět. Pojednou uslyšeli šramot za sebou a
myslíce, že snad kamarád jich vrátil se ještě za ni-
mi, šli mu vstříc a volali na něj. V tom však vy-
skočil na ně jakýsi mladý muž a zvolav: „počkejte
já vám dám po bavorsku!“ bodl nožem pokrývače
p. Hůrku do brady, prsou a ruky. Na pokřik za-
volána noční hlídka, útočník sebrán a na strážnici
odveden.
Veřejné orání o závod. Hospodářsko-průmy-
slová jednota okresu hořického pořádá ku povzneše-
nosti pilností a zručnosti u čeledínů a oráčů ve službě
členů spolkových, veřejné orání o závod v neděli
dne 10. září t. r. odpoledne na pozemku velkostatku
holovouského.
Nezbednosť. Na čtvrtek v noci vymlátil kdosi
na poli p. Jak. Kostlivýho 8 mandelů obilí — zrna
odnesl, slámu však zanechal na poli.
Jel pod vagonem. Když těchto dnů časně z rána
na nádraží pro sestavování vlaků u Rummelsburku
nedaleko Berlína prohlížel dozorce přibylý nákladní
vlak, spozoroval pod jedním nákladním vlakem nad
koly tmavý nějaký předmět. Dal vůz ihned zastavit
a vytáhl mezi koly hocha as 13letého, polou skře-
hlého. Nebožák byl takřka k nepoznání od špíny
uhelného prachu a kolomaze. Když ho přivedli ku
přednostovi stanice, vypravoval hoch, že pochází z
jedné vesnice u Zahaně ve Slezku, před čtyrmi lety
zemřeli mu rodiče a nedlouho na to též babička, tak
že se dostal na vychování cizím lidem, kdež s ním
nakládáno velmi zle. Často musel slyšet, že ho déle
doma nestrpí, aby šel po svých do Berlína kdež prý
má příbuzné. Nemoha déle snésti neustále to trýz-
nění, odhodlal se, že půjde do Berlína. Odebral se
pěšky na nejbližší železniční stanici v Jesenici. Zde
vlezl pod kola nákladního vlaku a usadil se tak na
brzdě, že se mohl rukama držet vozu, nohy pak opí-
ral o nápravy. Takto vydržel po celou as 10hodin-
nou jízdu. Na štěstí nebylo oné brzdy použito, ji-
nak by býval nebohý hoch úplně rozmačkán. Úřad-
níci ujali se vlídně hocha, dali mu najíst a poslali
ho pak ku strýci v Berlíně, kde ubohý hoch byl
velmi laskavě přijat.
Počasí podnes jest velmi chladné a nestálé.
Zřídka jen vystoupí teploměr R. nad 12°, sklesá ale
i až na pouhých 6° teploty.
Na trh zdejši odbývaný dne 24. srpna přive-
ženo na 62. povozech 134 Hl. pšenice, 107 Hl. žita,
90 Hl. ječmene, 216 Hl. ovsa a 6 Hl. bramborů.
Uprchl před trestem. Porotou Plzeňskou pro
neoprávněné osvobozování od vojny na 14 měsíců do
vězení odsouzený 70letý žid Sussmann Roth z Horš.
Týna zmizel již před delší dobou a má se za to, že
pláchl do Ameriky. Trest si ovšem ještě neodbyl.
Zdejší žid Eckstein, jenž plzeňskou porotou od-
souzen byl k 14 měsíčnímu vězení, nastoupil minulý
týhoden trest svůj.
Boj o ženu. V neděli dne 20. t. m. okolo 9.
hod. večer strhl se ve Lštíni strašlivý křik v obydlí
Fr. Cvačky, zetě J. Královce, známého ze zprávy v
čís. 32. „P. o Č.“, jehož rány, jak z tohoto vidno,
nebyly tak zle, jak se domnívalo. I sběhlo se mnoho
lidu v domnění, že se strhla podobná druhá rvačka,
avšak brzy byli z klamu vyvedeni, když vyšel z
obydlí Jan Kellner spravedlivým hněvem soptě a
příčinu křiku toho jim vystvětlil. Cvačka vydržoval
si totiž po dlouhou dobu již u sebe manželku Kell-
nerovu, ženu nijak chvalné pověsti nepožívající, které
vlastní jeho „ženuška“, ustoupiti musela a uchýlila
se napotom k rodičům svým. Tím zdá se býti
odůvodněn výprask, jejž svého času od příbuzných
své ženy obdržel. Zmíněná Kellnerová přilnula vře-
lou a nedovolenou láskou k Cvačkovi, že se ani na
chvíli od něho odloučiti nedala a tím i svého muže
zanedbávala. I přemítal tento v duchu ve své opu-
štěnosti po příčině a konečně odhodlal se svou ženu
mocí v domácnost svou uvésti. Přiblížil se k obydlí
Cvačky, pohledl oknem do sednice, v níž však ni-
koho nespatřil. Pln nepokoje kráčí po náspu o něco
dále. Náhodou nahlédne oknem do chléva, kde k ne-
malému leknutí spatří ženu v postavení neočekáva-
ném. Nedůvěřuje svým očím, otevře na rychlo dvéře
a spatří ženu při skutku nedovoleném s Fr. Cvač-
kou. Zavřel ihned dvéře, by ohledl se po ochlazují-
cím prostředku po dvoře. Ale zamilovaní holoubkové
buďto poplašeni, anebo chtějíce mu snad ušetřiti na-
máhání, vylétli bez úrazu oknem a okamžitě octli
se ve světnici, jsouce pronásledováni bystrým Kell-
nerem. I nastal veliký křik a tuhý boj o společnou
kořisť a rána dopadala na ránu. Cvačka sáhl po holi
a když hádka nebrala konce, uchopil sekeru, kteráž
hádku rozhodla. Cvačka sice opanoval bojiště, marně
však hledaly zraky jeho kořisť, o níž bojoval a která
mnohými ranami podělena, drala se houfy diváků k
domovu. V úzkosti o svého rytíře a obhájce navrá-
tila se brzy opět k němu a až do rána nalezla u něj
útulku. Marné bylo hledání opět opuštěného Kell-
nera a marně plápolala svíce v dosti veliké svítilně,
až Zora krajinu osvítila. Tu teprvé spatřil k své
útěše po celou noc hledanou a všemi barvami ozdo-
benou tvář vrátivší se ženy své, kterou byl na ve-
čer bez štětce tak krásně „zmaloval.“
„Humoristických Listů“, vydávaných Jos. R.
Vilímkem v Praze, vyšlo po konfiskaci ve vydání
druhém roč. XXIV. č. 34. se zdařilou podobiznou
Dra. Petra a velmi bohatým obsahem.
K dnešnímu číslu přiložen jest seznam
obilních druhů a květinových cibulí vyhlá-
šené firmy Arnošťa Bahlsena v Praze.
Národní hospodář.
Možno-li síti vzrostlé obilí?
Pokusy a příklady dokázáno, že i značné vzrostlé obilí
přece klíčilo. Podobných dokladů dovíme se téměř všudy.
Obilí které vzklíčilo jen málo na poli, může se vždy síti,
avšak na pováženou jest, beře-li se k setbě símě, jehož klí-
ček byl dříve značně vyrostl. Očekávati po zasetí takového
semene řádnou úrodu, bylo by úmyslně spolehati se na mi-
losrdenství boží. O to není, že by setba nevzrostla a že by
se nemohla úroda zdařiti, avšak dobrý výsledek je výhra z
loterie. Počátky rostliny vyrůstají ze zásob v semeni nashro-
mážděných; čím větší klíček ze semene vyroste, tím více zá-
sob v semeni uložených se spotřebuje. Čím dříve símě vzklí-
čilo, tím více látek ze semene vzato. Seslabilo-li se příliž
obilí, když již v klase vzrostlo, bude druhý klíček jeho po
zasetí vzrostlý slabší a rostlinka z něho dosti chatrná. Bujná
země může ovšem vše napraviti, tak že se obilí ze vzrostlé
setby vzešlé a původně slabé, později dosti dobře postavit
může. Kdo se tomu můžeš vyhnouti, maje dosti zralého obilí
k výsevku, nesij obilí vzrostlého, poněvadž z něho nemůže
nikdy tak silný klíček vyrůsti, jako ze zdravého zrna, a na
silném klíčku záleží nejvíce. Kdo však jinak nemůžeš, nebeř
alespoň nikdy obilí příliž vzrostlé a nahraď, co schází se-
meni, silnou půdou.
Jak zužitkovati vzrostlé obilí.
Není více už pochybnosti, že následkem četných a teměř
nepřetržitých deštů mnozí hospodáři sklidí na mnoze vzrostlé
obilí, které pozbyde značné části své ceny, nehodíc se dobře
ani k prodeji ani co osivo.
Hospodářům nezbyde tedy nic jiného, než obilí takové v
domácnosti zužitkovati. Avšak zpracování mouky ze vzrostlého
žita na chleb není tak snadnou věcí; neboť pečeme-li z ní
chleb, rozteče se tento a není téměř ani k jídlu.
Příčinou toho jest, že dusičnaté částky semena utrpěly při
počinajícím klíčení podstatné změny, čímž pozbyl kližec
vodospojné síly.
Důležitou úlohu, jak možná z mouky ze vzrostlého obilí
dobrý a chutný chleb připraviti, rozřešil šťastně Dr. Ju-
lius Lehmann, lučebník ve Vidlicích u Budišína. Shledav, že
klíčením zrn žitových se kližec částečně rozpouští a své pru-
žnosti a táhlosti pozbývá, snažil se objeviti prostředek, kterým
by se rozpouštění kližce v mouce zamezilo a skutečně poda-
řilo se mu nalézti takový prostředek — v soli, která opět
podává kližci těstotvárné vlastnosti.
Opíraje se o svůj nález. podnikl Dr. Lehmann následující
zkoušky. Dalť žito, jehož veškerá zrna byla naprosto vzrostla
zúmyslně se všemi puky (klíčky) semleti a z mouky té chleb
upéci. Ze 100 kilo vzrostlého obilí nabyl 63.6 kilo dosti
pěkné mouky, 20.3 kilo špatnější mouky a 10.4 k. otrub.
Z lepší mouky dal upéci chleb; tento však byl rozpláclý, nízký,
plochý, kůra se odloupla a pod korou byl zamodralý a sra-
žený. Chleb ten nebyl k jídlu.
Na to učinil Dr. Lehmann druhý pokus. Přidalť k mouce
sůl a sice na 4.8 k. mouky vždy 100 gr. kuchyňské soli a
dal opět chleb upéci. Tento byl křehký, hebký, suchý,
chutný, a bez sraženiny pod korou.
Ze zkoušek těchto vysvítá, že rozpustíme-li potřebné
množství kuchyňské soli ve vodě při zadělávání chleba a po-
kračujeme-li jako jindy, dosáhneme operací tou po čem jsme
bažili, totiž že vzrostlé obilí rovněž tak dobře
využitkujeme jako zdravé.
Užitek, jenž se tím docílí, je při velkém množství vzro-
stlého žita pro výživu obecného lidu nesmírně velký. — O-
statně je osolený chleb mnohem záživnější než
