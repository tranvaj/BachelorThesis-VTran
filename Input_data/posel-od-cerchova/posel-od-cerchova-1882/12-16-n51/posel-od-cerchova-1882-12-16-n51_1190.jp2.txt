Lichtenstein v rokování sněmu o předloze živnosten-
ské, pravil: Vliv, který zákon poskytuje obchodním
a průmyslovým komorám, bych rád velice obmezil.
Tyto, komory, které ani nepodaly živnostenskou sta-
tistiku, jsou to, v nichž vládne velkokapitál výhradně,
a které malému živnostníku jsou nepřátelské. Za-
jisté, a to s málo kterými výminkami! Tyto spolky
budou tudíž vždy překážeti zúmyslně malé živnosti.
Teprvé tenkráte, až společenstva ta rozdělena budou
ve dvě různorodé částky, když malý živnostník bude
míti svou vlastní živnostenskou komoru, pak bude
na čase, aby těmto institucím popřáno bylo větší
pole působnosti. I já se přiznávám, že naděje, které
chovám k zákonu tomu, nejsou přepjaté; také my
považujeme tuto předlohu za kus práce, ale za ča-
sový a nutný, my nemáme náhled, že potřebujeme
jen odhlasovati, abychom řemeslu zjednali zase zlaté
dno: my zákonem tímto dáváme na ránu obvazek,
aby nevykrvácela. (Pochvala na pravo.) Však ve-
likou výhodu spatřujeme v tom, že řemeslníka vedla
jeho snaha, aby sám vymanil se z podruží, do kte-
rého jej uvrhl velkokapitál, a v kterém by zahy-
nouti musel. (Bouřlivá pochvala na pravo.) — Řeč
tato posl. Lichtensteina přijata se všeobecným uspo-
kojením.
Deputace českého klubu žádala hraběte Taaffea
o brzké jmenování professorů pro českou fakultu lé-
kařskou, aby konati se mohly přípravy k otevření
fakulty té na podzim r. 1883. Dostalo se jí dle „N.
L.“ ujištění, že vláda učiní v dodatečném úvěru na
fakultu lékařskou náležitou položku.
V říšské radě utvořivší se nový klub Coroni-
niův bude prý se říditi tímto programem: Kladení
váhy na rakouskou státní myšlenku, příznivé se cho-
vání ke snahám všech národností, zdržení se fakci-
osní oposice a nezávislost na vládě. Klub bude se
nazývati „klubem neodvislých.“ Dosud čítá 19 členů.
Informace z kruhův vládě blízkých oznamují s
určitostí, že rozpuštěn bude sněm český ještě před
vánocemi. Poslanci čeští, kteří mají časté styky s
Taaffem, se stejnou určitostí tvrdí, že stane se tak
až na jaře.
Česká škola ve Vídni. Zástupcové obce víden-
ské v okresní školní radě měli poradu o tom, jak
se mají zachovati naproti ministerskému povolení ku
zřízení české školy ve Vídni. Všichni přítomní až
na jednoho shodovali se v tom, aby mandáty se slo-
žily. Usnešeno, aby resignace ta hned se sepsala a
s důvody zaslala purkmistrovi jako předsedovi okres.
školní rady. Prohlášení to bylo hned sepsáno a ode
všech delegátů obce — kromě Guglera — pode-
psáno. Také školní rada okresu Favoriten složí své
úřady.
Pobočník císaře bar. Mondel spadl 7. t. m.
večer při vyjíždce z Gödöllö s vozu a lehce se po-
ranil. Vrátil se do zámku pěšky, ale tak pozdě, že
císař ho poslal hledati.
*
V Petrohradě odbývána byla 8. t. m. výroční
slavnost rytířů svatojirských v zimním paláci. Jiná
léta byly v Petrohradě přítomny deputace vojenské
z Německa a Rakouska, letos nedostavila se jedna
ani druhá. Se strany německé dostavili se ku slav-
nosti pouze oba plnomocníci vojenští při německém
vyslanectvu, general Werder a podplukovník Lieg-
nitz, kteří prodělali poslední válku rusko-tureckou
v ruském hlavním stanu a byli jmenováni rytíři
svatojirskými. Okolnost tato nesvědčí o zvláštní vře-
losti mezi dvorem ruským, berlínským a vídenským.
Revise ústavy usnešena byla v Bukurešti na
základě několika mimoparlamentárních schůzí. Ko-
misi, složené ze 3 senatorův a 4 poslanců bylo ulo-
ženo, aby vybrala články, jež by se měly změniti.
Blíže Plevna v Bulharsku postaven bude pom-
ník ruský na 10 sáhů vysokém pahorku „Kopaná
Mohyla.“ Plán pomníku toho byl schválen již od
zemřelého cara Alexandra II. Výbor ku zbudování
pomníku toho zřízený ve vojště ruském má sebráno
k účeli tomu již 30.000 rublů.
Arabi paša a ostatní k vyhnanství odsouzení
vůdcové rebelie dali advokátu Broadleyovi písemně
slovo, že zůstanou na Ceyleně, dokud je místokrál
neodvolá. Budou na místo svého vyhnanství dopra-
veni zvláštní, anglickou vládou vyslanou lodí.
500 Indianů-Apachů přepadlo Cansas Grandes
v Mexiku, povraždili 75 osob a odvedli ssebou množ-
ství žen, dětí a dobytka.
Zprávy různé.
Cisařský dar do Milaveč. Jeho Vel. císař Fran-
tišek Josef daroval ze svých soukromých prostředků
100 zl. na opravu poutnického kostela sv. Vojtěcha
v Milavčích, kterážto částka byla tyto dny prostřed-
nictvím zdejšího c. k. okres. hejtmanství důst. panu
faráři milavečskému proti stvrzence odevzdána s žá-
dostí, by tento bděl nad nejlepším upotřebením její
k řečenému účeli.
Obecní zastupitelstvo města Rokycan v za-
sedání svém ze dne 6. prosince usneslo se na tom,
aby našemu prvnímu podniku národnímu, Ústřední
Matici školské, co vánoční dar věnováno bylo z dů-
chodů obecních 100 zl.
1000 zl. co vánoční dar věnovalo úřednictvo
vlastenecké banky „Slavie“ pro Ústřední matici škol-
skou.
Osobní. Pan JUDr. Karel Melchers, kterýž, jak
svého času jsme sdělili, rozhodl se přestěhovati se
do Domažlic, změnil tento úmysl svůj a přestěhuje
se z Vysokého Mýta do Vodňan, kdež advokátní kan-
celář otevře.
Rozpočet o přijmu a vydání důchodu král.
města Domažlic na rok 1883, pak ostatních ve
správě obecní se nalezajících fondů, vyložen jest v
úřadovně obecní ode dneška počínaje na 14 dní k
veřejnému nahlednutí. (Viz insert).
Notář dr. Ant. Reinl v Přímdě byl výnosem
c. k. vrchního zemsk. soudu ze dne 21. m. m. s
úřadu svého sesazen.
Změna držebnosti. Havlovický parní mlýn, ná-
ležející pí. Tocháčkové, vydražil ve středu 13. t. m.
v třetí exekuční dražbě p. Karel Regal, mukař zdejší,
za 19.800 zl. Pan Karel Regal vyměnil 14. t. m.
mlýn ten za dům p. Karla Kralovce čís. 122 v Do-
mažlicích (bývalý Ibšerovic) v téže ceně, a stal se
tedy p. Karel Regal majitelem domu čís. 122 a p.
Karel Kralovec majitelem řečeného mlýna.
Licitace za příčinou propachtování dodávání pří-
přeže a povozů pro vojsko, hnance a z dobrodiní v
okresní stanici Nové Kdýni do klatovské, domažlické,
nýrské, dlážďovské, všerubské, kolovečské, horšovo-
týnské a přeštické stanici na rok 1883 odbývati se
bude v úřadovně správní komise okresu v N. Kdýni
dne 22. prosince o 10. hod. dopol. (Viz insert).
Zrušení mýt. V základě §. 86 jednacího řádu
sněmovního budou sněmu v nejblíže příštím zasedání
opět předloženy petice okresních výborů v Opočně a
Libáni v příčině zrušení veškerých mýt na silnicích
erárních, a za vydání zemského zákona o zrušení
mýta na všech silnicích okresních a zemských.
Proti němčině při státních zkouškách na
české universitě podali čeští posluchači práv posla-
necké sněmovně říšské rady petici, opatřenou více
než 500 podpisy, v níž poukazují k tomu, že dot-
čeným nařízením jazyk i národ náš, k němuž my
povždy s hrdostí se hlásíme, vůči jazyku německé-
mu jest snížen, kteréžto snízení trpkostí naplniti
musí každého patriota; dále dovozují, že oním mi-
nisterským nařízením porušen jest český karakter
české university a tím i zákon, že nařízení jest ve
zjevném odporu s jinými zákonitými ustanoveními
a žádají na konec, aby toto nařízení ministerstva
vyučování ze dne 29. června 1882 bylo zrušeno a
nahraženo opatřením takovým, vedle kterého by kaž-
dému posluchači práv volno bylo, skládati zkoušky
výhradně jazykem českým před komisí českou. Pe-
tice psána jest tónem důstojným a oplývá celou řa-
dou věcných a pádných důvodů.
Ples hasičský odbývati se bude v pondělí dne
7. ledna 1883.
Ples vyššího gymnasia zdejšího odbýván bude
dne 10. ledna 1883 v sále „u černého koně.“
Dietní výlohy rozpuštěného okresního zastupi-
telstva novokdýnského dosáhly letos před měsícem
již přes 1.600 zl. Loni obnášely výlohy ty, jak jsme
byli již sdělili, přes 1.200 zl. Jaká to nesmírná vý-
daj naproti okresním dietám zdejším, které obnáší-
vají vždy jen okolo 100 zl.
Spadl pod vlak. Ve čtvrtek 14. t. m. o 8.
hodině ranní spadl se sedadia svého nad vagonem
brzdič nákladního vlaku občan Josef Liška (syn uči-
tele ze Stráže) nedaleko stanice zdejší a zůstal tiše
ležet až poslední vozy vlaku nad ním přejely. Tak
vyvázl sice životem, raněn byl však silně na hlavě
a zlomil si ruku a prsní kosť zastíhnuvší jej brzdou.
Byl dopraven do zdejší všeobecné nemocnice. Do-
posud jest při smyslech, z čehož lze doufati, že bude
na živu zachován an otřesení mozku neutrpěl. Týž
jest otcem tří dítek.
Obchodní a živnostenská komora v Plzni má
v pondělí dne 18. pros. o půl 11. hod. dopol. svou
řádnou valnou schůzi s programem tímto: 1. Jed-
nací zpráva kanceláře a předčitání od poslední schůze
došlých, pokud se týče vyřízených spisů. 2. Referát
výboru o zprávě říšského poslance rytíře z Fürthů
v příčině zabezpečení železničního spojení pro Čechy
a Moravu. 3. Podání dobrého zdání o prostředcích
k povznešení obchodu napomáhajících skladišť se
zvláštním ohledem na dotýčná zákonitá ustanovení.
4. Trojný návrh k obsazení čtyr míst censorů u fi-
liálky rakousko-uherské banky v Plzni.
Jak pověrečný lid nalezá se i u nás v městě,
o tom sloužiž následující případ. Cikánka z četné
tlupy, jež v krajině zdejší právě se potlouká, přišla
do jednoho příbytku zdejšího, v němž byly osamělé
dvě mladé ženské. Když byla jim z ruky pověděla,
jaké muže dostanou, kolik budou mít dítek, budou-li
šťastny atd., počala vykropovat síň a počínala si
při tom tak, že hrůza obě pojímala. Každá z dívek
dala jí po šestáku, ona však obořila se řkouc, že
má-li proroctví její se splniti, že musí jí dát každá
aspoň na mši sv. a půjčiti jí každá z těla svého
něco, co jim nejdražšího. I vybrala si od jedné dvě
sukně a od druhé zlaté náušnice. Těmito věcmi odě-
na, že musí oné mši sama býti přítomna, ony pak
že do tří dnů nesmí o věci té nikomu se svěřit. Tak
odešla. Uplynulo již šest dnů a dívky čekají své
sukně a náušnice zpět — cikánka však nepřichází.
— Kdyby kdosi z lidu zdejšího dovolil si cos po-
dobného, zajisté byl by stihán a potrestán; cikánům
jsem bratra mého střeženého stráží palácovou. Byl
zatknut v divanu, neb popularita jeho byla tak ve-
liká, že několik minut jen, bylo by postačilo nejen
k útěku ale i k provedení úmyslu jeho. Měl ruce
na prsou skřížené, a stál zde hrdě kolem sebe hledě,
tak že myslela jsem, že snad přec jest nevinnen.
Obrátila jsem se k sultánovi, kterýž s hněvem
zvraštělým čelem na mne hleděl a takto počal:
„Zaro, bratr tvůj jest obviněn z velezrády a zapírá
vinu svou. I ty jsi obviněna, že znala jsi úmysl
jeho. Odpověz; věděla's o tomto úmyslu jeho?“
Nevěděla jsem co odpovědíti mám, a přec lháti
jsem nechtěla. Ovšem byl mi svého času znám
úmysl jeho; jelikož ale popíral vinu, tedy nemohlo
se přec ode mne očekávati, aby po výroku vlastní
sestry byl odsouzen; snad nebylo mu lze ničeho do-
kázati. Odpověď má byla by mu ortelem smrti. Pra-
vila jsem tedy: „Bude-li bratr můj překonán z ob-
myšlené vzpoury proti pánu svému, tedy nechť zemře,
Já, pane můj, nikdy jsem proti Vám nepůsobila a
nikdy na jakés vzpouře proti Vám se nezúčastnila.“
Odpověz na otázku mojí, Zaro! víš něco o
vzpouře té? Ano nebo ne. Rci, že ne, a já ti
uvěřím.
„Otrokyně Vaše nikdy proti pánu svému pykle
nekula,“ odvětila jsem. „Více odpovědět nemohu.“
„Pak jest to pravda a Zara — i také Zara
jest falešná“ zvolal sultán a bolem sklíčen složil
ruce v klín. „Kde — táži se — kde lze mi nalézti
věrné srdce, když i Zara — i Zara mi nevěrná jest.“
„Ne, ne vznešený pane můj,“ zvolala jsem v
slze propuknouc. „Zara jest věrná — byla a bude
vždy věrná. To mohu směle tvrdit, nežádejte jen
odpověd na otázku druhou.
Sultán hleděl chvíli na mne, pak se radil s ostat-
ními, již se s kříženýma rukama kolem trůnu stáli.
Velký vezír pak ujal se slova;
„Kdož o velezrádě ví a ji tají, podílu má na
zločinu tom.“
„Pravda, pravda, — Zaro, podruhé táži se tebe,
co víš o zamýšlené vzpouře té? Nežertuj dále se
mnou, pouhá odpověď, anebo -
„Nemohu otázku tu zodpovídat, pane můj!“
„Zaro, je-li ti živobytí milé, odpovéz okamžitě,“
vzkřikl sultán hněvivé. —
Já však jsem mlčela.
Ještě dvakráte tázal se sultán — já však jsem
mlčela.
Pokynul rukou; němí sluhové uchopili mne, a
hodili mi hedvábnou šnůru kolem krku; vše bylo
hotovo, a čekali jen ještě na znamení sultána k
stáhnutí uzlu osudného.
„Ještě jednou, Zaro — chceš odpovědět nebo
zkázu svou si vyvzdorovat?“
„Sultáne, chci jen ještě s vámi promluvit, než
zemru. Chci v posledním okamžiku jen přesvědčiti
Vás o lásce a věrnosti své, chci Vám říci, že od-
pouštím Vám, co sám by Jste si neodpustil, kdyby
Jste pravdu poznal. Jen ještě okamžik — nechte
mne klenoty z krku mého sejmout. Dal Jste mi je
darem, když Jste se o mé nezlomné věrnosti byl
přesvědčil; — vezměte je zpět, sultáne a naleznete-li
bytosť ve světě, jež tak věrná a Vám oddaná jest
jako já — dejte je jí. Až dotud však chovejte je
na památku na Zaru svojí. A nyní zastřete mi zá-
vojem tvář, aby potrvala Vám v paměti tak, jak
vždy v lásce a věrnosti na Vás byla patřívala a jak
Jste ji znal, nikoliv však, jak smrtí zohyzděna pak
bude. Pane můj, můj drahý veliteli, žijte blaze!“
Sultán hluboce dojat, odvrátil tvář svou a po-
kryl jí rukou jednou, co druhá mu žalem sklesla.
Sklesnutí to považováno bylo co znamení k mé
smrti. Němí zatáhli šnůru, kteráž hluboko do masa
krku mého se zařízla. V prvním okamžiku pocítila
jsem hroznou bolest; oči mé vystoupily z jamek
svých, jazyk dral se mi z úst, mozek jen jen hořel
pak prchalo mi vědomí.
Bratr můj, kterýž každé hnutí sultána byl po-
zoroval a odhodlán byl raději vše doznati, než mne
obětovati, vykřikl, jak mile omyl ten spozoroval.
Tím výkřikem jeho vzpamatoval se sultán a ohledna
se, spatřil co se děje. V okamžiku sběhl s trůnu a
klekna přede mnou, volal aby bylo ustáno. Němí
ustáli, ihned povolili šnůru, já však byla již zdán-
livě mrtva.
„Zoufej sultáne, máš příčiny dosti“ zvolal bratr
můj. „Zničil's bytost, kteráž jak pravila, vždy věr-
nou Ti byla. Doznávám, že kul jsem vzpouru proti
Tobě. Svěřil jsem jí tento úmysl můj a ona domní-
vala se, že uposlechl jsem prosby její a od úmyslu
svého upustil, neb jsem jí to byl přísahou slíbil.
Byla věrná Tobě i mně, neb domýšlela se, že, ač
obžalován jsem, nejsem více vinen.
Sultán neodpověděl. Slzícím okem objímal mne
a volal o pomoc. Byla jsem odnešena do komnaty
své a lékařům podařilo se život mně navrátit, ač
byla mysl má mnoho dnů chorá a roztržitá. Jednoho
dne pocítila jsem se dosti silnou k mluvení a tázala
jsem se opatrovatelky své, co se bylo událo. Sdělila
mi, co o události té věděla, jakož i, že sultán ony
němé, jež sklesnutí ruky jeho považovali co znamení
k popravě, dal na kůly naraziti; janičaři, že žádali
vydání bratra mého, jehož popravení bylo z rozkazu
sultána odloženo, za vzpouru, kterouž však zosnoval,
dal velký vezír bratra mého stíti a hlavu jeho ho-
díti mezi vzbouřené vojíny tyto. Tito, vidouce se bez
vůdce, pak se podrobili a několik set vynikajících
buřičů, že bylo sťato.
(Pokrač.)
