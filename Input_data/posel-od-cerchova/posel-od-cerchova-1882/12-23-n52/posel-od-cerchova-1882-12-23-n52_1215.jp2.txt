pírala, že by tolik v ruce své byla „zapomněla“,
zaplatila však 3 zl. 80 kr. a prosila snažně, by jen
nešel k pánům ji udat.
Subvence 3000 zl. pro gymnasium zdejší pro
rok 1883 jest již u c. k. okres. hejtmanství zdejšího
poukázána a obec zdejší přijavši subvenci vzdala se
práva jmenovati ředitele ústavu řečeného. Bude na
dále jmenovati jej vláda.
Terstský atentátník Oberdank byl ve středu
20. t. m. o 6. hod. ranní v Terstu oběšen. Poprava
byla vykonána ve dvoře velkých kasáren vídenským
katem Willenbacherem. Přítomno bylo pouze vojsko.
Zastřelil se. Syn městského lesníka zdejšího
pana Jana Webra na Vollmavě, nadmyslivec 6. ba-
tailonu p. František Weber střelil se 6. t. m. o 6.
hodině ranní v Gacku nedaleko kasárny do úst a
byl okamžitě mrtev. Nalezeny byly u něho stříbrné
hodinky a 17 zl. na penězích. Týž měl v brzku
převzíti zastoupení manipulanta. Jelikož byl p. F.
Weber velmi spořádaný můž a u svých představe-
ných oblíben, nelze domysleti se příčiny skutku toho,
leč touha po domově.
Bezcenný poklad. V Červeném Hrádku (u Žatce)
nalezla jistá žena v staré modlitební knize po své
zemřelé matce za prvním listem starou bankovku,
za druhým listem opět a tak to šlo dále, až měla
50 bankovek pohromadě. Byly ale všechny již bez-
cenné, neboť byly přes třicet let prošlé.
Vánoční stromek na Kubické škole. Na české
škole matičné v České Kubici uspořádána bude v
neděli dne 24. t. m. odpůldne slavnosť vánoč-
ního stromku, při kteréžto příležitosti chudé
mládeži školní různé dárky rozdávány budou.
O aktivování fakulty lékařské na universitě
české pronesl se ministr Courad vůči spolupracovníku
„Politik“ následovně: „Otevřel bych vám ihned fa-
kultu lékařskou — ale jaká by byla? Chci, abyste-
měli učení lékařské výtečné, úplné, chci, aby se vy-
rovnalo učení německému a bylo národa českého
učením důstojným. K tomu třeba však času. Fa-
kulta lékařská nedá se zlomiti přes koleno. K té
zapotřebí jsou místnosti (o silách nezmínil se p. mi-
nistr) a těch především se nám nedostává. Pro vaší
fakultu musejí se místnosti hledati a to v Praze,
kde činže je náramně vysoká a domů málo.“ Přes
to uvolil se p. ministr vyslati do Prahy minister-
ského radu Langra, muže úplně nepředpojatého, týž
bude prý tam hledat potřebné pro medicinskou fa-
kultu kvartýry. Jestli se mu podaří nalézti pro ana-
tomii potřebné místnosti, bude oddělení theoretické
otevřeno již v roce 1883—84, celá fakulta však se
příštím rokem prý aktivovati nedá. Stane se to
teprvé v roce 1884—85 a to zcela jistě.
Hudební zkoušku k plesům uspořádá kapel-
ník hudby hasičské pan Ant. Topinka v prostřední
svátek vánoční dne 26. prosince v sále p. M. Duffka
s tímto programem: I. 1) Pochod z „Prodané ne-
věsty“, Šebor. 2) „Pokrok,“ polka, Chvála. 3) Slo-
vanská mazurka, Harman. 4) „Donna Juanitta“ val-
čík, Strauss. 5. „Švarná Češka,“ polka-třasák, Kom-
zák. 6) Sextetto z „Prodané nevěsty,“ Smetana. —
II. 7) Slavnostní ouvertura, Kleiber. 8) „Slovanské
musy,“ čtverylka, Uhlíř. 9) „Veselý trubač,“ polka,
Černý. 10) „Zlatá myrta,“ valčík, Fahrbach. 11)
„Dobrou noc,“ kvapík, Pehel. 11) „Česká směs,“
Hauil. — Začátek v 7 hod. Vstupné 20 kr.
Konkurs na obecního lékaře v městě Strako-
nicích jest vypsán do 31. prosince t. r. Roční služné
obnáší 200 zl. Žadatel musí být doktorem veškerého
lékařství.
Zemská školní rada udělila v poslední schůzi
své Henrieté Pintové povolení ku zřízení soukromé
školy pro ženské práce ruční v Klatovech. — Dále
povoleno rozšíření 4třídní obecné školy v Merklíně
o pátou třídu.
Suspendován. Policejní zřízenec obce zdejší ob-
čan Bedřich Kresl byv postížen při hře v karty v
hospodě v době noční kdy vykázanou měl službu co
dozorce noční hlídky, byl pro zanedbání služby své
suspendován na dobu 14 dnů. Dlužno podotknouti,
že Kresl jest o 10 kr. denně více placen než ostatní
policejní zřízenci a že tedy tím více by měl povin-
ností svých si hleděti.
Originelní hudbu slyšeli jsme zde tyto dny.
Komedianti, již provozují zde loutkové divadlo v ho-
stinci „u zlaté lišky“, svolávali po odzvonění ad-
ventu své divadelní publikum na náměstí s dvěma
harmonikami, provázenými velkým bubnem a činely.
Nelze popříti, že hudba ta mnoho lidí probudila z
klidu adventního a přilákala na náměstí a do oken.
Umění dramatické jest zde vlastně po delší čas již
velmi důstojně zastoupeno. Dvě divadelní společnosti
loutkové obveselují obecenstvo nejen tiátrem svým
v hostincích ale i na náměstí hlučnými hudbami
svými: mimo to podnikají někteří členové společno-
stí těch i equilibristické produkce po hostincích.
Farář bez přistřeší. Jest to velice smutná
historie, jež těchto dnů skončila v policejní věznici
vídenské. Když službu konající úřadník přehlížel zá-
stup hladovících a mrznoucích postav, jež se tu ka-
ždého večera ohlašují jakožto bez přístřeší, spozoroval
mezi nimi muže, jehož ušlechtilá tvář a celé jeho
chování nasvědčovaly, že není obyčejným pobudou.
Tázal se ho, jak se jmenuje a čeho žádá, načež mu
vypravoval tklivou historii svého utrpení. Jmenuje
se Frt. Vogel a pochází ze sv. Hypolita. Jsa velice
mlád dostal faru v jedné dolnorakouské obci, kdež
po několik let zastával svůj úřad. Tu seznámil se
s děvčetem, jehožto krása a roztomilost tak ho okou-
zlily, že se odhodlal vzdáti se duchovního stavu.
Uprchl s dívkou do Uher a poněvadž byla prote-
stantkou, prohlásil se, že je bez vyznání a pojal ji
za manželku. Po celý rok žili spolu šťastně; pak
mu žena zemřela, zanechavši zoufajícímu manželi
novorozené děvčátko. K tomu ke všemu dostavila se
nouze. Z počátku snažil se vydělat peníze soukromým
vyučováním, avšak neštěstí ho stále pronásledovalo
a brzy on i jeho dítě trpěli hlad. Sebral se tedy a
odebral se s dítětem pěšky do Vídně, aby si zde
vyhledal práci. Avšak ani zde nepodařilo se mu
nalézti práci, tak že byl nucen, žádat o nocleh v
policejní věznici. Avšak v policejním vězení posky-
tuje se přístřeší toliko na jedinou noc a tak musel
nebožák příštího dne být dopraven do své domovské
obce — „postrkem“, jak praví úřadní sloh ve své
kruté stručnosti.
Čestnými členy zdejšího sboru vysloužilých vo-
jínů byli zvoleni ve valné výroční hromadě dne 15.
října pánové: c. k. okr. hejtman Leopold Gröger,
c. k. okr. soudce p. Hraběta, p. Dr. Ant. Steidl, p.
purkmistr Jan Halík, důst. vikář p. P. Karel Hájek,
a důst. převor zdejšího kláštera Augustianského p.
P. Eustach Dušek. Diplomy dotýčné byly řečeným
pánům tyto dny dodány.
Úřední věstník. Adjunkt c. k. berního úřadu
v Poděbradech, p. J. Zoubek, jmenován byl kon-
trolorem v Horšovu Týně.
Baron Pavel Ramingen pro podvod obžalo-
vaný byl odsouzen na sedm let do vězení.
Znamenitá pošta. Hostouň leží jak známo as
tři hodiny cesty od Domažlic a přec došel korrespon-
denční lístek tyto dny z Hostouně do Domažlic te-
prvé pátého dne; vykonal arci cestu tu po ne-
smírných oklikách. Byl totiž adresován česky takto:
„Pan N. N. v Domažlicích“; veškerá slova
adresy, jak sami jsme se přesvědčili, byla psána pí-
smem velikým — velmi zřetelným. Poštovní úřad
hostouňský však, jak se zdá, nezná buď česká jména
měst českých ani v nejbližším okolí svém, aneb ne-
záleží mu na zaslání listu, je-li tento česky adreso-
ván. List řečený, odeslaný z Hostouně 15. t. m., do-
šel 17. t. m. do Inšpruku v Tyrolsku a 19. t. m.
teprvé došel do Domažlic; byl by snad, odchýliv se
jednou z cesty, Bůh ví kam ještě došel, kdyby na
poště v Inspruku nebyli znali lépe než poštovní úřad
v Hostouni, že Domažlice leží v Čechách.
V Paříži byl 20. t. m. vynešen rozsudek v
přelíčení pro úpadek banky „Uniou“ proti Bontouxovi
a Federovi. Oba uznáni vinnými a to zejmena: že
činili nepravé zprávy ve valných hromadách, že zne-
švařovali účty smyšlenými vklady v knihách, že pro-
váděli bursovní spekulace s jměním společnosti a že
prováděli fingovanou bursovní tržbu k podvodným
výdajům. Bontoux i Feder odsouzeni byli každý k
pětiletému žaláři, pokutě 3000 franků a k solidární
náhradě soudních útrat. Oba se odvolali.
Vánoční slavnosť v opatrovně. Dne 26. pros.
letos, pak na Nový rok, vždy odpoledne po požehnání,
odbývána bude při osvětleném stromku vánočním hra
maličkých, po níž budou poděleny dítky vánočkou
a cukrovým, chudé pak dítky dostanou potřebného
šatu. Rozděleno bude dle předběžného rozpočtu 6
párů botek pro chlapce a 12 párů botek pro dívky,
12 párů kalhot a 12 kabátků pro chlapce, mimo
sukniček, které ctihodné sestry dílem ze zakoupených
a dílem z darovaných látek samy zhotoví a jichž
počet napřed nelze určiti, o čemž však podrobný vý-
kaz uveřejněn bude. Přátelé maličkých, jichž jest
zde dle nabylých zkušeností hojnost, budou míti
milou příležitosť, v čase vánočním přispěti k radosti
malých dítek a k ulevení chudým, jimž přiměřeným
šatem se poskytne podpora, v zimním čase na nejvýš
potřebná.
Zapsaná firma. U krajského co obchodního
soudu v Plzni zanešena do obchodního rejstříku firma
„K. Trnka, obchod v Domažlicích.“
Jitřni odbývati se bude zítra po obyčeji zdej-
ším v děkanském chrámu po dvanácté hod. noční,
pak následovati bude slavná zpívaná mše sv.
Betlehem upraven bude zítra v kapli Božího
hrobu v děkanském chrámu zdejším. Soška Ježíška
jest mistrovsky provedena řezbářem p Lembergerem
v Neumarku. Obě sochy, skoro v životní velikosti
dosti dovedně provedené zdejším řezbářem, p. Janem
Francem, hluchoněmým samoukem, budou zítra v
neděli posvěceny.
Koncert pořádán byl v sobotu 16. t. m. v ho-
stinci „u modré hvězdy v Nové Kdýni. Hudební
část provedla kapela klatovského sboru veteránského.
Místo psa — čeledin. V pohraničních vesni-
cích bavorských jest za posledních dob zavedena daň
ze psů à 3 marky. Jelikož však v krajině té jest
mnoho zlodějů, musí být dvory hlídány. Hospodář
N., blíže Lesního Mnichova, nechtě platiti daň, musil
se rozloučiti s psem. Vida se však zloději znebez-
pečen, pomohl si jinak. Uložil mladšímu čeledínu,
že musí on zastávat v noci službu psa a v psí boudě
přenocovat. Čeledín, ač dosti nerad, musel v noci do
psí boudy, nechtěl-li v sněhu státi. Vykonával ně-
kolik nocí službu psa, zastudil se však a onemocněv
zánětem plic, odvezen byl 8 t. m. do nemocnice a
bouda tuto noc zůstala prázdná. Zloději vyslídivše
to, dostali se do dvora a ukradli tam 2 prasata. Od
té doby hlídává hospodář sám, arci nelíhá v psí
boudě, vycházívá jen častěji za noc na dvůr. Dlouho-li
bude sebe samého as týrati? Konečně asi zaplatí
3 marky přec a koupí opět psa.
K smrti odsouzeni byli porotou Režovskou ži-
dovský statkář Mojžíš Ritter, jeho žena
a sedlák Stochlinský, pro zločin úkladné vraždy,
již spáchali na vesnickém děvčeti Františce Mnichové.
S děvčetem tím měl 50letý Ritter důvěrný poměr,
kterýž nezůstal bez následků a proto vlákal Ritter
děvče to do sklepa, tam čekal již Stochlinský, jenž
na dané znamení sekerou jí omráčil, začež dostal od
Rittra 50 zl. Na to jí Ritter podřezal krk a pak
pomocí ženy své život rozpáral a nedospělý plod z
těla jejího vyrval.
Ruský nihilista kníže Krapotkin byl v Thononu
ve Francii zatčen a do Lyonu dopraven.
Proti novoroční žebrotě v Praze. Za příčinou
stížností, projevených z mnohých stran na nepřístoj-
nost, že někteří zřízenci obecní, jmenovitě cídiči stok,
zametači, hlásní atd. chodí s novoročními gratulacemi
od domu k domu, vyprošujíce sobě mnohdy drzým
spůsobem dárků, čímž obecenstvo velmi jest obtěžo-
váno, usnesla se v páteční schůzi městská rada, že
novoroční žebrota tato všem obecním zřízencům má
býti přísně zakázána a o rozhodnutí tomto obecestvo
zpraveno s tím doložením, že žádný obecní zřízenec
nemá práva požadovati za jakoukoliv záminkou dárku
novoročního. Dle toho policajti a noční hlídači v
Praze přec ještě nechodí žebrotou. U nás však ano,
a nevyjímá se to příliš pěkně, viděti tito zřízence v
uniformě žebrati. Bylo by i u nás na čase učiniti
tomu konec.
Listárna administrace.
Pan J. W. v Schw. — Račte mít placeno druhé
třetí čtvrtletí. Čtvrté čtvrtletí 1882 není ještě zaplacena.
Tržní ceny v Domažlicích.
Hektolitr
Pšenice . . .
. . . . . .
Žito
Ječmen . . . . .
Oves . . . . . .
Brambory . . . .
Hrách . .
Zelí (hlávky) 1 kopa .
Dne 21. prosince
I.  II.
5.35.
7.75.
5.25.
7.35.
5.10.
6.85.
III.
5.20.
3.15.
4.85.
2.95.
4.60.
2.85.
—
—
Hamburk, 27. listopadu. (Původní zpráva.)
Hlavní jednatel Singerovy továrny na šicí stroje, G.
Neidlinger, slavil dnes za velikých ovací 25tileté
jubileum své činnosti obchodní. Neidlinger, na něhož
v poslední době od spolku německých továrníků ši-
cích strojů „Concordia“ tak prudké útoky činěny byly,
jest zde osobností rovněž tak ctěnou, jako oblíbenou,
není mu nic tak nemilo, jako podobná, veřejná po-
lemika, mající původ svůj v závisti. Neidlinger vstou-
pil 26. listopadu 1857 do New-Yorkského hlavního
závodu a vrátil se r. 1863 do Německa, kde téhož
roku první obchod se šicími stroji Singer Co. v
Hamburku zařídil. Z malých začátků vzešlo Neidlin-
gerovou neunavnou činností velkolepé dílo a byl jeho
obchod vždy na stejné výši s oním Singer Co., ba
přispěl i zajisté značnou měrou ke vzrůstu posledněj-
šího. Jak vychází na jevo z jedné, při slavnosti pro-
mluvené řeči, páčil se prodej firmy Neidlinger v
prvním roce na 520 strojů a stoupal pak v násle-
dujících pětiletích na 10.000, 28.000 a 65.000 ročně.
v posledním tříletí pak obnášely prodeje Neidlingerova
obchodu 77.000, 106.000 a v r. 1881 pak 122.903
stroje. Filiálky firmy Neidlinger — v Domažlicích
náměstí č. 56, — počtem 509, jsou nyní rozšířeny
po celé střední a severní Evropě a zaměstnávají 3547
osob s příjmem 41/2 milionu. Mimo tyto přímé spo-
lupracovníky zaměstnává závod Neidlingerův ještě
mnoho samostatných živnostníků a jest to — při-
čtou-li se rodiny — neméně, než 7997 osob, které
mají Neidlingerem zajištěnou existenci.
Hellerovy hrací stroje
bývají každoročně v tuto dobu oznamovány, a brzy na to
objevují se tisíce jich na vánočním stromku, by všechny dra-
hocenné věci před ily. S přesvědčením voláme ku každému:
Což může choť choti, ženich nevěstě a přítel příteli lepšího
dáti? Styoí ten zapuzuje všechnu strasť a smutek jeho pře-
krásnými něžnými zvuky a obzvláště pro nemocné, již na
dům upoutáni jsou, jest nejlepším, zkrátka Hellerovy
hrací stroje neměly by v žádném salonu ani na lůžku
nemocného, a v žádném domě chyběti.
Pro pány hostinské, cukráře, a pro každý po-
dobný obchod jest stroj takový dobrou přitažlivou silou by
hosté v závodu jich upoutáni byli. Jak nám z mnoha stran
dokázáno zdvojnásobili jsme návštěvu takových míst-
ností jen strojem svým; protož odporučujeme pánům
hostinským a obchodníkům toho druhu, jíž stroj
takový ještě nemají, by sobě v brzku jej zakoupili an na
požádání může se stroj ten v částkách platiti. Pro pány
duchovní, jichž stav nedovoluje by koncerty a podobné
zábavy navštěvovali, jest hrací stroj ten výborným společ-
níkem. Poznamenáváme, že volba hracích kusů jest dobře
promyšlená, neboť veškeré nové i staré operní a operetní
kusy, tance a zpěvy jsou v Hellerových hracích strojích sou-
středěny. Tentýž jest dodavatel vícero dvorů a vrchností,
mnohokráte na výstavách byl vyznamenán, posledně však v
Melbourně, kdež jediný první cenu — diplom a stř brnou
medai i — obdržel. Pro nastávající zimu určeno jest co pré-
mie 100 hracích strojů v obnosu 20.000 zl., které mezi kupce
strojů těch rozdány budou. Bohaté illustrované cenníky za-
sýlají se na požádání zdarma.
Odporučujeme každému i při každém hracím strojí
vždy direktně na továrnu naší se obrátiti, poněvadž mnoho
strojů za Hellerovy se vydávají, jež ale nejsou. Všechny pravé
stroje naše nesou tištěné své jméno, načež hlavně upozorněno
býti musí. Firma naše nemá nikde sklady.
