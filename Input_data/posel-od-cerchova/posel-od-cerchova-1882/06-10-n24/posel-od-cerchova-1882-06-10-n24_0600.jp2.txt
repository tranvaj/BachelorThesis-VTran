svůj prašivý oblek, jejž na sobě měl, když po Gar-
fieldovi střelil, brzy po svém uvěznění jednomu ze
strážníků ve waschingtonském vězení za 10 dollarů.
„Důstojný“ jeho bratr, John W. Guitteau, odkoupil
ony hadry strážníkovi s poznámkou: „Vězí-li v těchto
šatech a jiných věcech bratrových kapitál, proč by
toho neměla rodina využitkovati?“ Rodina pak pro-
dala oblek jistému majiteli cirku a zvěřince za 250
dollarů. Tento sobě objednal voskovou postavu Guit-
teanovu, oblekl ji do oněch šatů, dal pistol do ruky
a upravil do onoho postavení, jak na Garfielda stře-
lil. Přátelé objednali vrahovi nový oblek a on ho
prodal za 100 dollarů. Jest to týž oblek, jejž na
sobě měl při přelíčení a když na něho střelil far-
mář Jones. Kupec prodá ho nepochybně za 3000
dol. Poprava Guitteaua odbývati se bude 30. června.
Zprávy různé.
Ct. redakci „Dom. L.“ sdělujeme, že vzali jsme
k vědomosti jejich „dík“ za náš článek věnovaný jim
„do památníku“, a že toužebně očekáváme odpověď
oněch pánů, o nichž se řečená redakce „Dom. L.“
ve svém 22. č. zmiňuje, neb rádi bychom pak i té
redakci i tem pánům ještě něco pověděli. Red.
Osobní. Pan Václav Seidl, jub. c. k. zem.
rada a býv. poslanec za města Klatovy a Domažlice,
otevřel advokátní kancelář v Brodě Německém.
Duchovenské. Dovídáme ze z bezpečného pra-
mene, že důst. p. P. Vojtěch Lexa, farář v Osvra-
číně od svého úmyslu, odebrati se co duchovní
správce do Ameriky, ze zdravotních ohledů upustil.
— Za administratora fary koutské ustanoven
jest důst. p. P. Josef Bošek, kaplan novokdýňský.
Slavnosť odhalení pamětní desky na rodném
domku Václava Křížka, zakladatele realných gym-
nasií, ředitele c. k. vyš. gymnasia táborského a če-
ského spisovatele atd. pořádaná „Literární jednotou
klatovskou,“ odbývati se bude v Strážově dne 18.
června 1882. Program: 1. Odchod z Klatov o 6.
hod. ranní. (Shromáždiště u městských sadů). 2.
Uvítání hostí ve Strážově. 3. Odpočinek. 4. Seřadění
průvodu na náměstí a o 10. hodině odchod ku slav-
nostní mši svaté. 5. Průvod k rodnému domku. 6.
Slavnostní kantáta. 7. Slavnostní řeč p. prof. J. V.
Práška. 8. Odhalení pamětní desky a slavnostní sbor.
9. Zpáteční pochod. 10. Sbor na náměstí a rozchod
k obědu. 11. Odpolední zábava. 12. Věneček v ho-
stinci lékaře p. Seicherta.
Úmrtí. V Hořovicích zemřela dne 5. června
nadaná a obecně oblíbená učitelka, slečna Aloisie
Parvoničova, dcera býv. zdejšího c. k. okresního,
majíc teprve 26 let věku svého. Pohřeb odbýván
dne 7. o 6. hod. odp. z domu č. 14 v Školské ulici
v Praze za velkého účastenství obecenstva. Na ra-
kev položili skvostné věnce žačky, učitelky, učitelé
a četní ctitelé z Hořovic, zvláštní deputace zákyň
přibyla dráhou se sborem učitelským a okresním
inspektorem z Hořovic do Prahy k pohřbu. Učitel-
ský sbor zapěl dojemně velebný sbor „Zkamenělá
schránka“ od Bendla. Pobřbu súčastnilo se učitel-
stvo a učitelky z Prahy a ze Smíchova v přehoj-
ném počtu, jakož i četné jiné obecenstvo.
K jubilejní slavnosti „Sokola“ pražského.
Až dosud přihlásilo se (bez „Sokola“ pražského) 1100
účastníků a z těch 534 cvičenci k prostým cvičením,
46 družstev ku cvičení na nářadí a 74 členové ku
cvičení cvičitelstva.
Povolená subvence. K žádosti městské rady
v Tachově povolena z fondu zemského subvence
4000 zl. k stavbě železného mostu v městě Tachově.
Zachytal prosebně pohledl na přísného muže.
„Jen pod několika podmínkami,“ pokračoval
tento dále, „ujdete spravedlivým následkům svého
zločinu. Přenecháte správci Krásovi a mně zřízení
poměrů peněžitých a ustanovení toho, co firmě „Bratří
Zavadilové“ v Americe připadne a co Vám zůstane.
Svolujete?“
Mlčky pohlížel Zavadil těkavě kolem sebe se
zraky sklopenými.
„Přenecháte za přiměřenou cenu továrnu své
neti Marii, která se provdá za Krásu a Vy sám
odebéřete se na místo co nejdále odlehlé, kde byste
žil ze svého jmění aneb započal, co se Vám líbiti
bude. Svolujete?“
„Beze svolení mého švakra v Americe svoliti
nemohu.“
„Toho Vám není zapotřebí, neboť já jsem Váš
švakr Jaroslav Zavadil z Ameriky.“ Továrník se
zamlčel.
„Zanechal jsem svého obchodu v Americe a
chci zůstati v Evropě; chtěl jsem však dříve vše
zde na blízku seznati, kde jsem se potom přesvědčil,
že s takovým — — švakrem nemohu ve spolku žíti.
Alespoň buďme sto mil od sebe! Souhlasíte s mou
podmínkou?“
Tichounké „ano“ bylo odpovědí.
„Odebeřte se tedy do města a zůstaňte tam,
až se naše záležitosti srovnají. A potom — jak jsem
pravil — alespoň sto mil! Můžete jíti!“ —
Zavadil chtěl ještě něco říci, nebyl ale s to;
obrátil se a odešel. —
Na večer téhož dne seděli oba šťastní milující
téže doby jako včera v zahradní besídce a strýc Ja-
roslav stál vedle nich pozoruje je s účastenstvím a
spokojeností nejvřelejší.
Gymnasialní. Ze zprávy podané od c. k. škol-
ního inspektora zemského, pana Jana Kosiny a c. k.
školního rady, p. Václava Jandečky o stavu zdejšího
učiliště za visitace konané v měsíci dubnu c. k.
školní rada zemská s libostí uznamenala, že mládež
jak po stránce mravné, tak i po vědecké tou mě-
rou prospívá, že požadavkům zákonným vší měrou
vyhovuje. Řízení ústavu shledáno jest obezřelým.
Působnost prof. p. Ferd. Samohrda, pokud se týče
přírodopisu, a prof. p. Jos. Třesohlavého, pokud se
týče jazyka latinského a českého ve tř. druhé, ja-
zyka pak německého ve třídě sedmé a osmé, se zvlá-
štní pochvalou vzata na vědomí. Konečně vyslovila
c. k. školní rada zemská p. prof. Jak. Jandovi za
horlivé a nezištné konání všech učitelských povin-
ností vůbec a za vzorné vyučování náboženství a
německého jazyka zvláště, obzvláštní své uznání. —
Gratulujeme ústavu našemu, že činnost jeho neu-
navná na kompetentních místech tak slavného do-
chází uznání.
Volby do obchodní komory plzeňské. Vlaste-
necký šlechtic, J. O. p. hrabě Bedřich Stadion,
zaslal již plzeňskému volebnímu komitétu, volební
lístek svůj do skupení velikého průmyslu.
Zemská školní rada povolila k žádosti Ústřední
Matice školské zřízení českých škol a sice pětitřídní
v Nýřanech a 1třídní v Solislavi v hejtmanství stod-
ském a 1třídní v České Kubici u Domažlic.
Vojenské cvičení v Čechách. Dle výnosu říš-
ského ministerstva války budou konati od 1. čer-
vence do 15. srpna důstojníci válečné školy pod ve-
lením důstojníků ze sboru generálního štábu vojen-
ské ohledací cvičení v Čechách. Obecní úřady se žá-
dají, aby těmto důstojníkům na požádání byly pod-
porou a aby jim hlavně co do ubytování a dodávání
přípřeží ochotně byly nápomocny.
Nová lékárna. C. k. místodržitelství povolilo
zřízení veřejné lékárny v Nýřanech. Žádosti podány
buďtež do 1. července t. r. k okres. hejtmanství v
Střibře.
Dar. Veledůst. p. P. převor Eustach Dušek
daroval zdejšímu gymnasiu hojnosť fysikálních pří-
strojů, mezi nimiž zvláště elektrika a vzácné čočky
k optice se nalezají. Cena četných těchto pomůcek
fysikálních obnáší při nejmenším 120 zl. Za tako-
vou šlechetnou přízeň vzdává milé díky ředitelstvo.
Rodina zahynula. Dne 30. května v noci str-
hla se nedaleko Přimdy vichřice, která ztroskotala
tamtéž osaměle stojíci cihelnu, v níž nalezal se ji-
stý Alojs Meindl se ženou a pěti dětmi. Meindl a
tři děti vytaženi mrtvi ze ssutin, ostatní utrpěli jen
lehké poranění.
Výroba uhli v Plzeňsku. V obvodu obchodní
komory plzeňské, v nejblížším okolí Plzně, nalezají
se bohatá ložiska uhelná. Těžení, které roku 1875
obnášelo 9,850.000 metr. ceutů, dostouplo v r. 1880
na 13,963.327 metr. centů v ceně 4.200.000 zl. Z
této výroby připadá na pánve: a) na pánev plzeň-
skou 9,483.653 m. centů; b) mirešovskou 2,400.000
m. centů: c) břaskou 1,776.672 m. centů; d) mer-
klínsko-vituňskou 300.603 m. centů; e) vraňůvskou
2.399 m. centů. Z veškerého toto uhlí spotřebováno
8,557.545 metr. centů v tuzemsku a 3,235.914 m.
centů v cizozemsku, jmenovitě v Bavořích; uhlí ný-
řanské (placky) dováží se i do Švýcar, Italie a Ham-
burku V Sulkově a v Rokycanech pracují dvě kok-
sárny, které ročně 677.793 metr. centů uhlí spra-
cují. Těžení rud železných nepříznivými poměry ob-
chodu i průmyslu železářského v obvodu komory valně
kleslo. Ze 7 podniků pracuje pouze jeden, obec Ro-
kycanská, která v roce 1880 28.014 m. centů rud
vytěžila. Podobně nepříznivé poměry nastaly výrobě
rud olověných, kterých na dvou místech ve Stříbře
18.635 m. centů vytěženo a které klesnutím ceny
olova také v ceně klesly.
Věneček abiturientů domažlických odbývati
se bude dne 24. června b. r. v sále „u Černého
koně“ p. Max. Duffka.
Odsouzen. Zpronevěřilý sluha Kašpar Blomer,
jenž, jak jsme již v minulém čísle sdělili, uprchl
speditérům Wetzlerům v Chebu s částkou 2000 zl.,
byl těchto dnů odsouzen tamnějším soudem na 4
měsíce do těžkého žaláře.
Bestialni vražda. Z Bochumu ve Vestfálsku
se oznamuje: Svatodušní svátky zahájeny byly letos
objevením děsného zločinu. Opět spáchána byla jedna
z těch hrozných vražd, kteréž našemu okresu získaly
tak smutnou pověst po celém vzdělaném světě. Jest
to již osmá vražda žen a dívek od 31. prosince r.
1878, spáchaná z pohnutek mrzkých a ohavných.
Sedmnáctiletá Alžhěta Gantenbergova, sloužící v ry-
tířském statku Hafkenscheidu sotva hodinu vzdále-
ném, chtěla 21. května do Bochumu na mši, z kte-
réž příčiny hned z rána na cestu se vydala, aby se
více nevrátila. Paní, u níž sloužila, myslela, že dívka
odebrala se ku svým příbuzným; když však ani v
pondělí se nevracela, vyslán za ní posel, kterýž vrá-
tiv se sděloval, že dívka u příbuzných není a ne-
byla. Neblahé tušení zmocnilo se všech obyvatelů
statku, a učiněno ihned příslušné oznámení. Minu-
lého pátku vykonala soudní komise se státním ná-
vladním v čele prohlídku celé krajiny vůkolní, leč
beze všeho úspěchu. Teprve v sobotu nalezena byla
úplně obnažená mrtvola dívky v žitném poli. Vrah
nejprvé obět svou zneuctil a pak bestiálním spůso-
bem zavraždil. Břich byl rozpárán a ňadra příč-
ným řezem oddělena. Na blízku nalezeny byly vyj-
ma jedné botky šaty zavražděné. Místo, na němž
mrtvola nalezena, jest as 300 kroků vzdáleno od
onoho, kde 30. listopadu zavražděna byla babička
Beckerova.
Prázdniny na školách národních a měšťan-
ských. Nařízením ministerstva vyučování ze dne 1.
t. m., jež nabude platnosti ku konci tohoto škol-
ního roku se stanoví: Všeobecné národní a měšťan-
ské školy v hlavních městech zemí začínají a končí
školní rok zároveň se školami středními. Zemské
školní úřady jsou oprávněny, rozšiřovati toto naří-
zení i na jiná města, která mají střední školy, z
příčin místních a zdravotních. Kde prázdniny tímto
spůsobem se rozšíří, nechť se počet dosavadních
prázdných dnů během školního roku přiměřeně a co
možná nejvíce obmezí.
Výbor záložny zdejší vyhověl podané žádosti
pomocníků tkaničkářských v Domažlicích o příspě-
vek do jich pokladny, z níž byl zpronevěřil jich spo-
ludruh 119 zl. a povolil 50 zl. k výplatě, které z
dividendy výboru a dozorčí rady vzaty a odepsány
byly.
Nová zastávka na trati plzeňsko-eisensteinské,
Dešenice, mezi Grünem a Nýrskem se nalezající,
otevřena jest dnem 1. června počínaje. V stanici
té zastavovati budou vlaky osobní, resp. smíšené
číslo 102—105.
Budeč domažlicko-novokdýňská odbývala dnes
o 10. hod. dopolední v kreslírně měšťanských škol
zdejších výroční valnou hromadu, aby se provedla
volba hodnostářů pro příští správní rok a poroko-
valo o důležitých a časových otázkách, hledících ku
prospěchu školství obecného a zájmu učitelstva. Vý-
sledek schůze té podáme příště.
Bezděkovská dvojčata. V pátek dne 26. m.
m. porodila pí. Barbora Šekyrová, manželka hostin-
ského v Bezděkově, dvě děvčátka prsoma srostlá.
Zšílel. V pondělí za sběhu lidu dopraven byl
p. F. E. do všeobecné nemocnice zdejší, ana objevila
se u něj choroba šílenství. Jak se dovídáme, byl po
dvoudenním pobytu tam opět propuštěn.
Otrávené děti. Čtyry děti jistého občana v
Klášteře nedaleko Nepomuku hrály si na louce, tr-
haly květiny, vázaly je v kytku a u věnečky. Po-
jednou zvolá největší z nich „kmín, děti pojďte jíst
kmín.“ Děti seběhly se kolem domělého kmínu, otr-
hávaly hlavičky květiny opravdu kmínu podobné a
polykaly je. Obravše jeden trs hledaly jiný a ejhle,
kmínu všude dosti. Nedlouho však radovaly se děti,
neboť pocítivše kruté bolesti v žaludku, těžkosti a
slabosť ubíraly se skormouceně domů. Doma dávány
jim různé prostředky domácí, avšak bez výsledku.
Teprvé když bylo zlo až příliš patrno, posláno do
Nepomuka pro lékaře, kterýž poznav, že dítky jsou
otráveny bolehlavem (který jest kmínu velice podoben)
snažil se dítky na živu zachovati, což se mu však
jen z půle podařilo, neboť dvě nejmladší děvčátka
ve krutých bolestech zemřela, druhé dvě pak, po-
něvadž jsou silnější, budou zachráněny. S rodiči dí-
tek těchto zavedeno jest vyšetřování.
Slavnosť „Skolení zlé saně“ odbývána bude
jako každoročně v neděli dne 11. června v pohra-
ničném městě Brodě n. 1. Program jest následující:
I. Mezi 1 a 2 hod. odpol. velký slavnostní průvod
z hostince „u Jelena“ (Pay) v následujícím pořádku:
1) Hlasatel koňmo se stužkou městkých barev. 2)
Hudba. 3) Rytíři a komonstvo pěšky. 4) Rytíř koň-
mo, jenž saň skoliti má, v plném zbroji, obklopen
jeho soudruhy. 5) Vkusně okrášlený povoz, tažený
4 páry koní, v kterémž princezna a dvorní dámy se
nachází. 6) Hudba. 7) Rytíř koňmo, nosiči erbů a
dvořanínstvo nesoucí květiny a věnce, pak 4 hele-
partníci, rytíři pěšky a hradní pán a dáma se slu-
žebnictvem ve vkusně okrášleném povoze, za nimi
2 obrnění rytíři. 8) Měšťané Brodští koňmo a pěšky
s bílo-modrou stužkou. 9) Comité ve 2 povozech.
— II. Průvod bráti se bude náměstím, nádražní
ulicí, přes „Beatushöhle“, „Freudensprung“ a obecní
silnicí opět zpět se vrátí na náměstí. — III. Počá-
tek boje se zlou saní, což (prý) letos obzvláště skvěle
provedeno bude. — IV. Průvod odebeře se v nej-
lepším pořádku opět na Pay, kdež večer ples od-
býván bude.
Žaludek — bezedná propasť. Proslulý anglický
kuchař Sayer, vypočítal v nejnovější své knize ku-
chařské, co všechno člověk sní. Dle jeho výpočtu
spotřebuje člověk od 10. svého roku do 60. roku,
tedy průběhem padesáti let: 30 volů, 100 ovcí, 200
telat, 50 prasat, 1200 kuřat, 263 holoubat, 140 li-
ber lososů, 120 lib. jiných ryb, 30000 ustřic, 5500
lib. zeleniny, 245 liber másla, 24.000 vajec, 41/
tuny chleba, 300 galonů čaje a kávy, 2 tuny ovoce,
jahůdek a několik sudů vína. — Výpočet tento vzta-
huje se ovšem na anglického občana, který živí se
více masem než občan náš, který více moučné a
jiné nemasité pokrmy požívá a jich rovněž stejné,
ne-li větší množství spotřebuje.
Do Ameriky ubíralo se minulou sobotu opět
9 osob z Pašešnice.
Neštěstí. Dne 24. května vezl Strážovský ho-
spodář p. Ant. Schubert pohořelému spoluobčanu
náklad tašek z Janovic. Sjížděje s můstku vedou-
cího přes říčku Jelenku, chtěl sednouti si na vůz,
avšak smekla se mu noha a nešťastník upadl pod
vůz, který mu přes prsa přejel. Nářek jeho přivo-
lal ostatní za ním jedoucí ku pomoci. Týž do-
šel ještě do Strážova, kdež ulehl a více nepovstal.
Nešťastník zanechal vdovu s dvěma nedospělýma
dítkami.
—
