6,
Ročník XI.
V Domažlicích, dne 23. září 1882.
Číslo 39.
POSEL OD ČERCHOVA
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Poštovní zásylkou:
Pro Domažlice:
čtvrtletně . . 1 zl. 20 kr.
zl.
čtvrtletně . . . .
půlletně . . 2 „ 40 „
2 „
půlletně
. . . .
ročně . . . 4 „ 80 „
. . . . 4 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
čtvrtletně:
za hranice . . 1 zl. 33 kr.
do Ameriky . . 1 „ 46 „
Donáška do domu 6 kr.
Jednotlivá čísla stojí 10 kr.
ročně
„Přivítá vás naše chudá pohorská vesnička v
slavnostním rouše a upřímná česká srdce očekávati
budou vás!“ Těmito slovy končili kubičtí občané v
čísle posledním t. l. pozvání své ku slavnosti svě-
cení školy, kterou jim Matice školská v neděli dne
17. t. m. odevzdala. A skutečně bylo roucho chudé
této pohorské vesničky dne onoho velice slavnostní.
Chudí občané všemožně se přičinili, aby i zevnějškem
slavnostní ráz toho dne zvýšili. U vchodu do ves-
ničky nad hostincem M. Vebra byla jedna, dole u
východu pod kovářem Kestnerem druhá slavnostní
brána, obě velmi vkusně provedeny a přiměřenými
nápisy opatřeny. Se stavení po obou stranách silnice
jakož i s nejvyšších stromů po celé vesničce vlály
prapory v barvách národních; školní budova sama
vyzdobena byla z venčí co nejpečlivěji množstvím
praporů barev zemských a říšských a čerstvou lesní
zelení, školní pak síň vypadala jako roztomilý útulek.
Vhodně byly tu zavěseny podobizny J. V. krále a
císaře, velikého učitele člověčenstva Komenského, a
nad to pomůcky školní velmi příhodně byly rozvě-
seny a rozestaveny; lavice dle systemu nejnovějšího.
Již ráno o 6. hod. zaznívaly rány z hmoždířů,
které mnohonásobně se odrážejíce v lesích hromo-
vým rachotem se ztrácely, zvěstujíce daleko za hory
šumavské radostnou pro Českou Kubici událosť. Ob-
čané vycházeli ven před své chýžky, děti jakoby se
dočkati nemohly, přicházely do školy i bylo jim vi-
děti radosť na tváři nelíčenou a nezkalenou z toho,
že stánek pro své vychování mají doma a že se
učiti budou jazykem svým mateřským. Zvláště do-
jemný byl pohled na děvčátka, která rodičové, ač
jinak dosti chudí, oblekly v šaty bílé z popudu vlast-
ního, a hlavičky jim ověnčily, i nejednoho z nás
při pohledu tom polily slze; zdáloť se nám jakoby-
chom viděli před sebou vysvobozené dušičky.
Krátce po 8. hodině přijel jednatel a zástupce
Ústřední matice školské professor p. H. V. Tůma,
aby hosti přivítal, s ním zároveň známý pracovník
na roli národa pan sekretář Schwarz z Plzně, který
schvalně k vůli této slavnosti sem přijel. O 9. hod.
přišel německý spolek veteránů z Volmavy
s hudbou, brzy potom pěvecká jednota, hudba ha-
sičská, spolek tělocvično-hasičský z Domažlic (s pra-
porem), spolek hasičů oujezdských buď v průvodu,
buď na vozích zelení ozdobených. Dojemný byl pří-
jezd domažlické jednoty pěvecké, která zvolna ku
škole se vezouc pěla velebnou píseň: „Bývali Če-
chové.“ Přivítav všecky spolky a vzácné hosti jichž
z Domažlic a okolí veliké množství přibylo, odevzdal
jednatel Ú. M. Š. vedení průvodu osvědčeným ru-
kám náčelníka domažlického sboru hasičského pana
M. Märze a tak se průvod hnul asi o 3/4 na deset
k Volmavě v pořádku tomto:
Napřed hudba a oddělení hasičův domažlických,
za nimi školní dítky s panem správcem školy Em.
Huličkou, potom purkmistr král. města Domažlic,
poslanec doktor Steidl, sekretář Schwarz, za nimi
pěvecká jednota a všecky honorace z blízka i zdálí;
za nimi volmavští veteráni v stejnokroji s hudbou,
potom obecenstvo různé a oddělení hasičů oujezd-
ských uzavíralo průvod, za nimž jelo množství ekvi-
páží. Takto jednoduše imposantně přišlo se za zvuků
hudby českých písní od našich (Kde domov můj) ně-
meckých (O du mein Oesterreich) od volmavských
hudebníků ke kostelu volmavskému, kde očekával
průvod p. učitel Lebrl mladší, který uvítav podáním
ruky správce české školy kubické a zástupce Matice,
dítky do kostela a pěveckou jednotu naší na kruchtu
uvedl. Na to byly velké služby boží, které sloužil
p. P. Kralovec kooperator volmavský se slavnostní
assistencí, při nichž provedla pěvecká jednota s ob-
vyklou svojí dovedností Führerovu vokální mši s
dvěma českýma vložkama. Po té vrátil se průvod v
témže pořádku na Česk. Kubici; cestou připojili se
akademikové a jiné studentstvo, které zatím přišlo.
U kříže pak pod školou očekávali průvod p. okresní
hejtman Gröger (v salonním oděvu civilním) a vele-
důst. p. vikář Karel Hájek. Tento pak oslovil
průvod takto:
„Stojíme v Šumavě, kolem nás bujný objímá
les a v temnu lesním na sta pěvců opeřených šve-
holí svou píseň a žádný z nich druha neplete, ne-
mýlí v zpěvu, každý z těch ptáků užívá své svobody
a chválí Boha Stvořitele hlasem hrdla svého; zbaví-
meli však některé to ptáče lesní milé mu svobody,
zavřemeli je v klec, počíná truchliti, mate se v zpěvu
svém, chytá se cizích zvuků jemu nepřirozených.
A jakož Bůh každému ptáku dal zvláštní hlas a
zpěv, aby jím Boha chválil a člověka obveseloval,
tak dal Bůh každému národu i zvláštní řeč, aby v
řeči té oslavoval Boha svého a sebe vzdělával. Vůle
Boží to jest, aby rozličným jazykem byl chválen,
pročež i žalmista Páně pěje: „Chvalte Hospodina
všickni národové: chvalte ho všickni lidé.“ A jakož
vůle Boží jest, aby každý národ v řečí své Boha
poznal a chválil, tak i J. V. náš císař a král
František Josef I. přeje si, by všickni národové žili
v míru, neboť „chci mír mezi národy“ jsou slova
jeho. Vznešený panovník si přeje, aby národ nepře-
kážel národu ve vzdělání, v řeči a národnosti.
Když v tomto měsící září Císař Pán konal cestu
svou v krajinách přímořských vítal lid slovenský s
plesáním svého panovníka. Když pak v obci Tolmitě
také jeden starosta venkovské obce lámanou italštinou
vítal J. Veličenstvo, zpozoroval císař, že tato řeč
cizí nevalně svědčí starostovi a protož otázal se sta-
rosty: „Znáte slovinsky?“ S velikou radostí odpo-
věděl starosta, že zná, jelikož je starostou obce slo-
vinské. Na to pak odpověděl mu císař slovinsky:
„Pak mluvte ve své domácí řeči!“ I mluvil se sta-
rostou pak plynně slovinsky. Hle, tak váží si vzne-
šený vladař řeči každého ze svých národů. A hle!
milí občané Kubičtí! co přeje Císař Pán všem, toho
nebylo posud přáno vám! Přiděleni k osadě německé,
přivtěleni do školy rovněž německé ve Vollmavě,
nemohli jste dítkám svým dáti vzdělání přirozeného
v jazyku českém. S bolestí při každé visitaci patřil
jsem na dítky vaše, kteréž o Bohu a svaté víře ne-
mohly odpovídati jazykem českým, ba nemohly se
ani česky modliti. — A hle, tomu bude nyní od-
pomoženo, ukončeno bude bezpráví na vás páchané,
spolek blahodárný „Ústřední Matice česká“ slitoval
se nad chudobou vaší, zřídil vám novou školu přidal
k ní i pěkné prostředky učební, by dítky vaše doma
bez překážky v řeči české se vzdělaly a cvičily ve
vědomostech pro život potřebných.
A proto s radostí přijal jsem co bisk. vikář
pozvání, abych tuto novou matiční školu vysvětil.“
Na to vyložen obřad svěcení po česku a ode-
bráno se ke škole. Tu společnosť pěv. zapěla chorál,
načež školní síň byla posvěcena.
Ve škole heslem císařským: „Spojenými silami“
a slovy „Když se ruka k ruce vine pak se dílo po-
daří“ vyzváni byli pan učitel a pan katecheta, aby
společně o zdaru dítek pracovali.
Při zavěsení kříže připomenuto, že to škola kře-
sťanská, v horách čisté povětří, ale i čistá víra a
ta ve škole v čistotě zachována býti má. Na to pro-
mluvil p. vikář k dítkám a povzbudil je k pilné
návštěvě a k vděčnosti za tak veliké dobrodiní, je-
hož se jim dostalo od Matice; s prosbou pak o zdar
a požehnání Boží pro novou školu obřad tento velice
tklivý a dojemný ukončen.
Po té vystoupil na řečniště p. prof. Tůma a
odevzdal obci i učiteli školu těmito asi slovy:
„Vidíte zde, milí přátelé, skrovnou chaloupku,
okolo které i vy obyvatele této pohorské vesničky
i otcové vaši nesčíslněkráte jste šli, ani si jí nepo-
všimnuvše; dnes tato chaloupka jest okrášlena a vy-
zdobena, vy všichni ve slavnostním rozpoložení mysle
s duší zbožnou stojíte před ní, a proč? protože se
v ní rozložil stánek, ve kterém vaše posud opuštěné
dítky od pokolení do pokolení pro všecky budoucí
časy nabývati budou toho vychování, kterého kaž-
dému občanu pro život jest potřeba, na které každý
má právo nejsvětější a ku kterému až posud cesty
přirozené jste neměli. Zkrátka, je zde škola. Vý-
znam její vyloží vám v řeči své slavnostní velectěný
pan poslanec a slavnostní řečník Dr. Steidl, já jen,
jakožto zástupce a plnomocník sboru, který vám toto
školu zřídil, pokládám si to za zvláštní radosť a
česť, odevzdati jí veřejnosti; i kladu jí tedy přede-
vším do rukou vašich, milý pane učiteli, a prosím
vás, přijmete úřad tento zde, na tomto místě s ve-
škerou opravdovostí a láskou; nelekejte se obtíží sebe
větších, které se vám v cestu staviti budou, ale s
pevnou vůlí a silou nezlomnou pracujte v tom úkolu,
který vám nejenom zákon ale i vlasť a národ ukládá,
dobře jsa bezpečen toho, že trpká práce sladké mívá
ovoce a že veškeré občanstvo této chudé vísky vděč-
ností svou a láskou bude vás při tom podporovati.
Učte tu dítky vám svěřené především lásce k
Bohu dobře věda, že bez Boha člověku nekyne žádné
požehnání. Tak i naši předkové činili. Neboť když
sláva jejich rozlébala se celým světem s opravdivým
obdivem, když se slzou v oku vyhnanci opouštěli
tuto krásnou vlasť ubírajíce se do neznámé ciziny; i
když po dlouhém utrpení opětně povstali jsme k ži-
votu, byla nám jediná myšlenka v bídách, strastech
i slasti tklivou potěchou a štítem bezpečným, že „náš
starý pán Bůh ještě žije“.
Učte je lásce k vlasti a materskému jazyku,
neboť ta hrstka půdy, na které jsme se zrodili, která
nás odchovala, jest nejdražším majetkem naším a
jediným, který ze srdce nikomu vzíti nelze; a ma-
terský jazyk, ty sladké zvuky, kterými naše matky
nás odkájeli, jak pak těch bychom si nevážili? Měli
jsme vojska, veliká a výborná; rozplášili nám je;
měli jsme tvrze a pevnosti; bylo jich dobyto; ano
i tyto nebetýčné hory překročil aneb obešel nepří-
tel; jakmile však materský jazyk náš začal se po-
tlačovati, zavznělo to jediným výkřikem od Tater
až ke Krkonoším, národ se vzkřísil a vzpružil, a tak
byl materský jazyk náš nám poslední, avšak nedo-
bitnou baštou a záchranou.
Učte je dále milovat krále jako to předkové
naši činili, nasazujíce jmění, krev i život za krále
své tenkráte nejvíce, když největší jim hrozilo ne-
bezpečí. Avšak učte je také milovati člověčenstvo
veškeré bez rozdílu národnosti a náboženství. Vště-
pujte jim v srdce smysl pro právo a pro pravdu,
zlou nenávisť už od malička vykořeňujte; život náš
je příliš krátký ke skutkům dobrým, avšak dlouhý
dosti a zloplodný strpčujeme-li jej sobě i jiným ne-
láskou zlobnou.
Tak bude škola ta obci této posvátným chrá-
mem, národu i vlasti štěpnicí úrodnou; tak radost-
nou to bude povinností všech, aby vás na této cestě
pracné podporovali a to učiníme ne jenom my, ale
i vlasť a národ a co hlavního jest stát a zákon. I
obracím se především k vám, velectěný p. okresní
hejtmane jakožto zástupci vlády a prosím vás, buďte
škole této cestou zákona podporou a ochranou, aby
cíle svého řádně a správně dodělati se mohla, jako
také dle přísné spravedlnosti vaší vším právem se
toho nadíti můžeme; i vy pane purkmistře s veške-
rou obcí nejbližšího českého města královských Do-
mažlic, občany zdejší, kteří s plnou důvěrou k městu
našemu povždy hleděli, posilou svojí mravní podpo-
rujte jakož až posud milerádi činiti jste byli uvykli,
ba ani žádné oběti se neodřikajíce, kde se o dobrou
věc vlasti jednalo; a vy všichni z blízka i z dálí
zůstaňte škole této opravdu národní povždy dobrými
přátely.
Dříve však než skončím, naléhá na mě milá po-
vinnosť, abych poděkoval všechněm vůbec a každé-
mu zvláště, kteří k dílu tomuto způsobem ať ja-
kýmkoli přispěli; zvláště ale srdečnými díky obra-
cím se k těm, kteří přítomností svou ku zvelebení
a povznesení slavnostního dne tohoto měrou tak ve-
likou, obětavostí tak obzvláštní přeochotně jste při-
Slavnosť svěcení a otevření
Matiční školy na České
Kubici u Domažlic.
