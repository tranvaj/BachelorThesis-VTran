obec řádně spravovaná, jen obec finančně spořádaná
jest s to, aby se mohla státi článkem v řádném
řízení státním, aby se mohla státi pevným základem
k co největšímu rozšíření a zvelebení samosprávy v
nejširším slova smyslu, k čemuž zajisté brzy sou-
středí se přední naše snahy politické.“
Politický přehled.
Školní výbor panské sněmovny dokon-
čil 14. t. m. poradu o pražském universit-
ním zákoně. Vynasnažení vlády se podařilo, že
návrhy subkomitétu na německé státní
zkoušky propadly. Byl totiž zamítnut návrh,
aby se vřadilo ustanovení o skládání státních zkou-
šek v německé řeči; většinou však prošel návrh re-
soluce na úplné rozdělení obou universit
resp. na zřízení nových vysokých škol s českou vy-
učovací řečí. V sněmovných kruzích pravice a tak-
též i ve vládních kruzích má se však za to, že projde
zákon ten dle návrhu sněmovny poslanecké.
V příčině událostí v jižní Dalmacii a
Hercegovině přináší vládní „Tribüne“ pozoru-
hodný článek, v němž označuje nynější situaci ja-
kožto pouhý výsledek oné politiky, jež přes všechny
námitky chtěla z Bosňáků a Hercegovců nadělat do-
bré Rakušany a ještě lepší Maďary. Vzpoura v Kri-
vošiji jest prý toliko skromným předchůdcem roz-
sáhlého povstání, jež hrozí zachvátit celou Hercego-
vinu a šiří se již nyní až do Bosny. Vše to jest
dědictvím Andrásyho, jenž nynější stav zavinil hla-
vně tím, že neodstranil nejisté poměry, v jakých
se tyto země nalezaly jednak vůči Rakousku, jednak
vůči turecké vládě.
Za předsednictví císaře usnesla se ministerská
rada v zásadě na svolání delegací, jež sejdou se asi
ke dni 28. ledna. Delegacím má prý být především
podán věrný obraz situace a pak žádány od nich
dostatečné úvěry k potlačení povstání.
Vylíčením situace hodlá prý vláda utišiti roz-
čilení. Spolu rozhodla se vláda v končinách těch při-
vésti autoritu vlády k platnosti a provésti branný
zákon jak na Krivošiji tak v Hercegovině a v Bo-
sně. V Krivošiji jedná prý se jen o 17 mladíků,
kteří měli se dostavit k odvodu, ale prchly do hor.
K vůli těm propukla celá bouř v horské té krajině.
V Hercegovině pak jsou prý to zejména krajiny
kolem Foče, Gacka, Bileče, Nevesině, Trebině a
Stolce, v nichž ujal se duch vzpoury. V Bosně jeví
prý se nepokoje pouze v sousedstvu Foče. Co nej-
větší obavy vzbuzuje, jest, jak prý zjištěno, cizí vliv
panslavistický a srbský, což jest hlavní důvod, že
vláda se odhodlala uchopiti důrazných prostředků.
V Bosně, Hercegovině a Dalmacii stojí nyní na
82 praporů čili moc as 35.000 mužů, z nichžto asi
40 praporů čili 18.000 mužů, nalezá se na vlast-
ním jevišti povstání, v Krivošiji a jižní Hercegovině.
S mocí tou hodlá vláda povstání potlačit a odvod
provésti.
Mimo brannou moc pozemní, jež po lodích i
silnicích stahuje se v jižním cípu dalmatském, kotví
nyní v zátoce kotorské i rakousko-uherské válečné
loďstvo, jemuž velí kontradmirál Eberan. Loďstvo
to sestává z fregaty „Laudon,“ dělového korábu „Nau-
tilus,“ dělového korábu „Sansego,“ fregaty „Bedřich“
korvety „Zriny“ a pomocných parníků „Thurn a
Taxis“ a „Pollux.“ Krom toho dán menší parník
finanční stráže k disposici brigádnímu velitelstvu v
Kotoru.
*
Francouzská sněmovna poslanců přijala v so-
botní schůzi předlohu o opravě ústavy. Dle „Temps“
má Gambettova opravní taktika za účel, zbaviti
vládu vrtochů nespolehlivé a odporující sobě vět-
šiny a založiti pevnější a jednotnější vládní většinu.
V celém Irsku odbýval se 13. ledna kající den,
o kterýž kázáno bylo ve všech chrámech. Kázání
týkala se většinou smutného stavu Irska. Revoluční
strana použila té příležitosti a rozdávala shromáž-
děným v chrámech modlitby za osvobození Irska
od anglické poroby a vzývání boha a svatých, aby
sílili Irsko proti Angličanům.
Na opevnění Říma vykázáno pro r. 1882 dva
milliony lir.
Schůze obecních starších
odbývaná dne 17. ledna.
1. Návrh p. Frant. Kicbergra v příčině obsa-
zení zdejší telegrafní stanice úřadníkem obou zem-
ských jazyků znalým. — K dalšímu návrhu pana
radního Hany budiž opět dána žádost o dosazení
sem úřadníka obou řečí znalého.
2. Návrh p. Jana Kicbergra, aby šla komise
večer po městě, by nahlédla, kde zřízení některé
nové lampy potřeba jest. — Budiž od odboru poli-
cejního předevzato.
3. Pan Max. Ledvina doptává se, jak stojí zá-
ležitost placení příspěvků do fondu pensijního od
professorů na gymnasiu a žádá, aby výkaz o stavu
téhož fondu předložen byl. — Po vysvětlení uza-
vřeno, aby ohledně placení příspěvků potřebné kroky
se zavedly a výkaz žádaný aby se předložil.
4. Předloha rozpočtu obecního na rok 1882, pak
ostatních fondů, ve správě obecní jsoucích. — Před
zahájením o rozpočtu podotknuto, že schází rozpo-
čet o pivovaru a uzavřeno, aby tento rozpočet též
do příští schůze dodatně předložen byl. Přikročeno
pak k poradě o rozpočtu důchodu obecního, jak ná-
sleduje: Ku příjmu rubr. II. lit. a) postrádán pře-
depis jedné parceli polní „v Dubí“, o níž učiněno
vysvětlení, že ana k ní není cesta, nemožno bylo ji
pronajati, a že tedy napřed záležitost opatření
této cesty vyřízena býti musí, než z ní nějaký ná-
jem docílen býti mohl. — Též rubr. lit. e) návrh,
aby Josef Adamovic platil z obecního místa před
jeho stavením, kde koleje položené má, ročně 10 zl.,
vzala městská rada zpět s doložením, že v této věci
jiný návrh s ohledem i na ostatní veřejná, soukrom-
níky užívaná místa časem svým předloží. — Rubr.
VI. Příjem za mrvu; přijat návrh pp. Petra Ja-
kubše a Jana Kicbergra, aby pro lepší využitkování
této rubriky se hledělo k tomu, mrvu ve dvoře špi-
tálním v kratších lhůtách a nejméně třikrát za rok
prodati. — K dalším rubrikám po vysvětlení ne-
učiněny žádné poznámky a přijata suma příjmu v
částce 66.699 zl. 54 kr. r. č. k vydání. — Rubr.
VIII. Policie požární; ustanoveno, aby se zřídila na
dolejším předměstí z nynějších maštalí ve dvoře
špitálském kůlna na stříkačky, a aby za tím účelem
se nechal shotoviti plán a do některé budoucí schůze,
aby k dalšímu rozhodnutí předložen byl. Navržená
pak suma vydání přijata s částkou 66.669 zl. 54
kr. — Fond pivního krejcaru; přijatá navržená čá-
stka ku příjmu, 15.306 zl. 55 kr. r. č. s vydáním
18.245 zl. 49 kr., tedy se schodkem 2938 zl. 94
kr., který již v sumě důchodenského vydání pojat
jest. — Fond zádušní vzat k vědomosti s navrže-
ným příjmem 2747 zl. 46 kr., s vydáním 2252 zl.
831/2 kr. — Fond špitální vzat k vědomosti s na-
vrženým přijmem 1705 zl. 19 kr. s vydáním 1462
zl. 46 kr. — Fond chudinský vzat k vědomosti s
navrženým příjmem 598 zl. 61/2 kr. a s vydáním
556 zl. 341/2 kr. — Fond městské rady separátní
vzat k vědomosti, navržený příjem 1727 zl. 88 kr.,
s vydáním 1979 zl. 21 kr. r. č.
Zprávy různé.
Zemský velitel v Čechách zemřel. Polní zbroj-
mistr svobodný pán Litzelhofen, zemský velitel v
Čechách, zemřel v Praze ve středu 18. t. m. Po-
hřeb odbyván dnes v sobotu v 1 hod. odpol. z bu-
dovy generalního velitelství na vojanský hřbitov u
invalidovny. Od půl 12. hod. dop. byl Karlův most
pro povozy a od 1 hodiny odpol. i pro obecenstvo
úplně uzavřen. Pohřební průvod ubíral se po ná-
břeží Františkovu, Ferdinandovou třídou, Příkopy,
Hybernskou a Jezdeckou ulicí, Florencí a třídou Pa-
lackého v Karlíně na vojenský hřbitov. Průvod po-
hřební vedl podmaršálek svob. pán Kopfinger a po-
hřbu súčastnila se celá garnisona pražská v setni-
nách po 2 neb 3 četách s hudbami a smutečnými
odznaky, dále kadetní škola, vysloužilci, vozotajstvo
pluk č. 3. a 33., prapor zemské obrany po 1 četě,
jimž velila 18. pěší brigáda. Špalír tvořil 21. pěší
pluk. Na hradbách vztýčeny prapory do polovice
žerdí. Na nábřeží rozestavila se jízda čelem k Vl-
tavé. První polovice průvodu sestávala ze 17. pěší
brigády pod velením gen.-major šl. Davida-Rhon-
felda se 4. praporem sboru měřického v čele. Před
pohřebním vozem kráčel koňmo ozbrojený rytíř a
za vozem smutečný kůň, suknem zahalený, na němž
zesnulý byl jezdíval. Druhé polovici průvodu pohřeb-
ního, sestávající z 18. pěší brigady, velel korunní
princ Rudolf. Na invalidovně rozestavily se jednot-
livé sbory vojenské čelem k vojenskému hřbitovu,
načež vypáleno 24 ran z děl.
Promoce. Pan MUC. Vilém Kostlivý z
Trhanova a pan MUC. Jakub Jaklín ze Stan-
kov byli dnes 21. ledna o 12. hod. polední v c. k.
Karlo-Ferdinandské universitě v Praze na doktory
veškerého lékařství povýšeni.
Sňatek. Pan Karel Kralovec, měšťan zdejší
a majitel domu, bude 6. února b. r. slaviti sňatek
se slečnou Markétou Ludvíkovou, dcerou mly-
náře z Havlovic.
Jmenováni nových professorů pro vysoké
školy pražské. Císař jmenoval dra. lékařství Otto-
kara Feistmantla, dosud zeměznalce v Kalkutě v
Indii, řádným professorem nerostopisu na české te-
chnice v Praze; dále soukromého docenta dra. Al-
bína Bráfa mimořádným professorem politického ho-
spodářství, soukromého docenta dr. Jos. Stupeckého
mimořádným professorem rakouského občanského a
báňského práva a soukromého docenta dr. Leopolda
Heyrovského mimořádným profes. římského práva,
vesměs s českou řečí vyučovací, na uviversitě pražské.
Valná hromada Besedy měšťanské, odbývaná
dne 15. t. m. za předsednictví p. Petra Hany u
přítomnosti dostatečného počtu k hlasování a roko-
vání oprávněných členů. Za čas 21 letého trvání
naší besedy neviděli jsme tak skrovný počet členů
shromážděných, jak právě v této valné schůzi. Po
celý minulý rok jevila se posud nevídaná ochablosť
v návštěvě besedních místností. Společenský ruch
poznenáhla zmizel a jen pranepatrný počet členů
ukázal se sem a tam v besedě. Příčiny, proč tak
daleko došlo, jsou mnohé a rozličné, tak že i při dobré
vůli a snaze výboru nebylo možno jen poněkud upou-
tati členy k četnější návštěvě. Schůze zahájena ob-
vyklým spůsobem a ze zpráv podaných vyjímáme,
že v počtu členstva nestala se žádná změna v po-
rovnání roku minulého, neb během roku 1881 při-
stoupilo 7 členů a sice: pp. Josef Horský, ředitel
cukrovaru, Václav Lagler, c. k. pohr. inspektor, Ant.
Srna, ředitel školy dívčí, P. Jakub Schleis, kate-
cheta, Jakub Bláha, c. k setník, Jos. Beneš, okr.
sekretář, Ant. Pittl, nájemce statku. Naproti tomu
vystoupilo 7 členů a sice: pp. Petr Jakubše, Va-
vřinec Kacerovský, Dr. Marčan, Dom. Prášil, Mojž.
Gibian, Jakub Bláha, prof. Viravský, takže beseda
čítá koncem roku 1881 58 členů činných. Příjem
obnášel v roce 1881 zl. 587.33, vydání zl. 313.28.
Největší vydání požadovaly časopisy (zl. 173.56),
neboť odebírala beseda 17 časopisů. Knihovna vzrostla
na 646 čís., o 123 více roku minulého. Od 30 členů
vypůjčeno 250 čís. Aby beseda měšťanská zcela
nezanikla a pokud ještě možná časové opravy došla,
usneseno k návrhu p. prof. Tůmy, aby se 1) pá-
tralo po příčinách, které životu v besedě vadí a 2)
po prostředcích, jakými by zlu stávajícímu bylo lze
odpomoci. Za tím účelem výbor dosavadní v úřadě
svém zůstane nadál a zvoleno pětičlené komité, se
kterým výbor o věcech svrchu navržených důkladné
porady odbývati má. Jmenovitě hleděti jest k to-
mu, má-li beseda býti střediskem veškerého života
v městě, aby všecky živly života schopné v sobě
soustředila. Až bude výbor se svými pracemi ho-
tov, má svolati novou valnou hromadu a podati jí
určité návrhy. Souhlasíme úplně a přejeme, aby
oprava provedena byla se vším důrazem, nehledíc
k osobnostem nižádným, než jen ku prospěchu věci
samé; tak zajisté nejlépe a nejjistěji dobré věci po-
slouží. — Též přistoupeno jednohlasně k dalšímu
návrhu p. prof. Tůmy, by beseda měšťanská při-
stoupila k Ústřední Matici školské co člen přispí-
vající s příspěvkem 100 zl. jednou pro vždy, splat-
ných v 5 ročních lhůtách po 20 zl. — Jmění ob-
náší ku konci roku na hotovosti zl. 237.19, dluž-
ných příspěvků zl. 36.26, celkem tedy zl. 274.05.
Odvod k vojsku započne letos dne 1. března
a ukončí se přesně posledního dubna. Přihlášky těch,
kdož mají právo žádati o jednoroční dobrovolnou
službu, trvají pouze do konce února.
Z rozpočtu přijmu a vydání obce zdejší na
rok 1882. (Dokonč.) Rozpočet o příjmu a vy-
dání kostelů a kaplí patronátních. Pří-
jem. Kostel Narození Panny Marie zl. 1065.82.
Kostel Zvěstování Panny Marie zl. 158.391/2. Kostel
sv. Antonína zl. 765.301/2. Administratura sv. An-
tonína zl. 250.—. Kaple sv. Jana zl. 297.—. Ku-
bická kaplička zl. 8.91. Kostel sv. Vavřince zl. 71.12.
Kostel sv. Vojtěcha zl. 130.91. Dohromady zl.
2747.46. — Vydání. Kostel Narození Panny Marie
zl. 1062.29. Kostel Zvěstování Panny Marie zl.
46.21/2. Kostel sv. Antonína zl. 759.22. Admini-
stratura sv. Antonína zl. 102.94. Kaple sv. Jana zl.
102.691/2. Kubická kaplička zl. 1.971/2. Kostel sv.
Vavřince zl. 46.78. Kostel sv. Vojtěcha zl. 130.01.
Dohromady zl. 2252.831/2. — Rozpočet poklad-
ny špitální. Příjem r. 1881 zl. 1415.63, upra-
vená částka na r. 1882 zl. 1705.19. Vydání r. 1881
zl. 1318.22, upravená částka na r. 1882 zl. 1462.46.
— Rozpočet pokladny chudinské. Příjem
r. 1880 zl. 647.82. Rozpočet na r. 1882 zl. 598.61/2.
Vydání r. 1880 zl. 543.071/2. Rozpočet na r. 1882
zl. 556.341/2. — Rozpočet separátní po-
kladny. Příjem. Upravená částka na r. 1882 zl.
1727.88. Vydání zl. 1679.21.
Slavnosť sv. Šebestiána odbýval včera zdejší
sbor ostrostřelecký obvyklým způsobem — vytáhnuv
s hudbou a praporem na náměstí, přítomen byl v
děkanském chrámu Páně kázaní a velké mši sv.;
na to defiloval na náměstí před purkmistrem a u
radnice se opět rozešel. Odpůldne konána valna vý-
roční schůze na radnici a skládány roční příspěvky.
Úmrti. V neděli zemřel v Klatovech po krátké
nemoci nadporučík dragounů hrabě Rosenberg ná-
sledkem nástudu. Veškeré úsilí lékařů zachovati
mladý, nadějný život jeho bylo marné. Neúprosná
smrť vyrvala jej z poměrů nejblaženějších; bylť
šťastným ženichem něžné hraběnky Nosticové, kte-
ráž obdrževši zvěsť o nebezpečí jeho přikvapila jej
ošetřovat. Mrtvola byla převezena do Prahy a tam
pohřbena. — Včera zemřel v nemocnici zdejší p.
Emanuel Tůma, bratr ctěn. gymn. professora zdej-
šího p. Hanuše Věnceslava Tůmy, rodilý z Benešova,
následkem choroby plic v 24 roce věku svého. Po-
hřeb konati se bude zítra po 3. hod. odpol. z ne-
mocnice. — Pan Rudolf Osvald, syn zdejšího c. k.
poštovního dopravčího, zemřel v Hořovicích, kdež
byl u c. k. okres. soudu přisežným písmovedoucím.
Pohřeb vypraven mu byl příspěním tamních přátel
jeho nad očekávaní skvělý.
Telegrafni stanice zdejši přijala od stran a
odevzdala stranám v roce 1881 v celku 4220 tele-
gramů a sice přijala od stran 1818 a odevzdala
stranám 2038 telegramů placených a 364 neplace-
ných. Veškerý příjem za celý rok 1881 obnášel
1048 zl. 4 kr.
Koncert kapely ostrostřelecké pořádán bude
zítra 22. ledna v hostinci „u zlaté koruny“. Po vy-
čerpání programu taneční zábava.
Dar sboru hasičskému. Pan Jan Kralovec,
sládek, daroval hasičskému sboru Oujezdskému 6
pěkných mosazných svítilen pohřebních, ukrytých v
pěkném hlazeném pouzdru z tvrdého dřeva, shoto-
vené mlynářem p. Matějem Taurem zde.
Zábavy v masopustě. Ples střelecký 29. ledna
v sále „u zlaté koruny.“ — Ples mladých občanů
29. ledna v sále „u černého koně.“ — Ples vete-
ránský 5. února v sále „u zlaté koruny.“ — Ples
