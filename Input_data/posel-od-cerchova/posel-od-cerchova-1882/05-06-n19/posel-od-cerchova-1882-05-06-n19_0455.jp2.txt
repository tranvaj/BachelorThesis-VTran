Příloha k čís. 19. roč. XI. „Posla od Čerchova".
řádaný slavnostním komitétem. Po té pak účastníci
se rozejdou. Ku sjezdu tomuto vyšle i bratrské Pol-
sko zástupce svě a lze tedy očekávati účastenství z
Čech a Moravy co největší. Výbor zadal na všechny
dráhy za snížení, zajisté že ředitelstva v uvážení do-
bré věci sjezdů, snížení toto neodeprou. Páni odbor-
níci nechť laskavě přihlásí se u p. Dra. O. Nováka
supl. profes. na české technice; připomínáme pouze,
že jen na taká ohlášení zřetel brán býti může, kde
zároveň zaslány peníze na lístky buď co člena sjezdu
(5 zl.) neb co účastníka (3 zl.) Členům a účastní-
kům poskytovány budou zvláštní výhody a obdrží
též oznamovatele sjezdního (který vycházeti bude re-
dakcí p. Dr. Thomajera) a pamětník, který vydán
bude redakcí pp. Dr. E. Maixnera, prof. Bauše a
doc. B. Raymanna. Pokladník sjezdového výboru, p.
Dr. Novák, zašle každému přihlásivšímu se účast-
níku neb členu, který také peníze zašle, legitimaci
ku sjezdu a platnou legitimaci pro dráhy. S potě-
šením vítáme tento sjezd co úkaz konečného vý-
sledku na poli věd přírodních a lékařských a pře-
jeme mu zdaru nejlepšího.
Svěřenského statku Trhanovského zákonným
dědicem uznán jest pan hrabě Filip ze Sta-
dion, 26 roků starý syn zesnulého pana hraběte
Filipa Rudolfa ze Stadion. Kuratorem jest mu pan
hrabě Bedřich ze Stadion. — Administrace
statků t. j. ředitelství a správa ostane jak posud.
(Zpráva tato došla nás mezi tiskem l. t.).
Věstník duchovenský. Důst. pan P. Tomáš
Pelnář, farář ve Waieru stal se farářem v Ron-
šperku.
— Důst. p. P. Jan Ptáčník, kaplan v Mutě-
níně ustanoven za administratora interkal. ve Waieru.
Osobní. Ježto c. k. okresní šikovatel zemské
obrany p. Gros vstoupil do výslužby, dosazen jest
sem na jeho místo co okresní šikovatel p. Václav
Habal, rodilý Čech.
Narozeniny tajemníka okresního zastupitelstva
plzeňského, slovútného spisovatele etc. pana Frt.
Schwarze oslaví spolek přátel vědy a literatury
české v Plzni slavnostním večerem dne 8. t. m. v
místnostech Měšťanské Besedy.
Jubileum slaviti bude 10. května t. r. slovútný
český průmyslník pan Václav Červený, majitel
továrny patent. hudebních nástrojů v Hradci Krá-
lové a chéf na všech světových výstavách vyzna-
menané firmy: V. F. Červený a synové. V ten den
slaví padesátileté jubileum své činnosti na poli prů-
myslovém, skvělými výsledky doprovázené, dále 40
letou památku jakožto reformátor soustavy hudeb-
ních nástrojů dechových, z kovu zhotovených.
Veliteli posádky v Klátovech, panu Karlu
Fischerovi z Wellenbornu, který jmenován byl ge-
neral-majorem uspořádali 28. m. m. večer klatovští
uniformovaní spolkové, hasičský, střelecký a vete-
ránský, hudební zastaveníčko, spojené s průvodem
pochodňovým, jehož účastnilo se veliké množství obe-
censtva. Pan oslavenec sešed k účastníkům průvodu
děkoval jim i městu celému za poctu a pravil, že
město Klatovy, kde mu pobyt byl milým, na vždy
zachová ve své paměti a provolav městu a obyva-
telstvu jeho „Žijte blaze!“ rozloučil se.
Koncert pěvecké společnosti bude uspořádán
ve středu dne 10. t. m. ve prospěch Ústřední
Matice školské. Domníváme se, že netřeba na-
šemu obecenstvu vykládati vznešený úkol naší Ma-
tice; však máme dostatečné příležitosti v našem po-
hraničním, nejzápadnějším českém okresu, abychom
mohli seznati jak velepotřebno jest její zmohutnění.
Ze všech uvědomělých měst v Čechách i na Moravě
hromadí se dary, jenom u nás dosud jediné pří-
spěvky členské pomáhají ku vzrůstu základního jmění.
Jest nyní na našem obecenstvu, aby dokázalo, že
dovede oceniti velenutnou potřebu obrany našeho ná-
rodního živlu a četnou návštěvou přispělo k tomu,
aby z našeho ryze českého města značnější dar za-
slán býti mohl. O přípravách zmínili jsme se v čí-
sle minulém, dnes podáváme podrobný program:
I. 1) Lev: Ó, hory, hory — sbor. 2) Bendl: Při-
lítlo jaro z daleka — smíšený sbor. 3) Bendl: Kvetlo
v poli jetelička — dvojzpěv s průvodem piana. 4)
Bergmann: Hádání — solový čtverozpěv. 5) Bendl:
Dárek z pouti — sbor s barytonovým solem. II.
6) Pivoda: Pějte, o pějte ptáčkové — smíšený sbor.
7) Bendl: Starý bodlák — dvojzpěv. 8) Křížkovský:
Žaloba — sbor. 9) Bendl: Za památku — solový
čtverozpěv. 10) Thomas: Hymna Slovanů — sbor.
Po koncertu taneční zábava. Vstupné za osobu
50 kr. Doufáme, že vybraný program a šlechetný
účel přiláká četné posluchače i tanečníky.
Při nadaci svobodného pána Mescéryho, ur-
čené ku podporování učitelův, obsadí se letošního
roku čtyři místa nadační po 200 zl. r. č. O tato
místa nadační hlásiti se mohou zasloužilí, skuteční
učitelé na veřejných školách obecných v Čechách,
kteří jsou ženati, děti mají a bez své viny se octli
v nouzi nalehavé, z které by se jim udělením na-
dace úplně neb alespoň částečně pomohlo. Z té pří-
činy může se nadace jednotlivým učitelům vůbec
toliko jedenkráte uděliti. Z dotčených čtyr míst na-
dačních vypadá na každou ze čtyr diécesí Českých
jedno místo. Právo navrhovací přisluší c. k. zem.
školní radě a právo k udělení nadace náleží c. k.
místodržiteli v Čechách. Ucházeči podejtež žádosti
opatřené náležitými listinami a doklady prostředni-
ctvím své představené c. k. okresní školní rady do
konce května 1882. c. k. zem. školní radě v Praze.
Slavnosť sv. Floriána konal sbor hasičský ve
čtvrtek. O 9. hod. ranní sloužil veled. náš p. děkan
K. Hájek mši svatou, při kteréž promluvil ku čet-
ným přítomným činným členům vřelými slovy, vy-
světluje jim vznešený úkol sboru, kterýž sobě zvolil
ochranu poskytovati ohroženým občanům. Účel to
zajisté vznešený, vydati vlastní život svůj v oběť pro
pomoc jinému. Ctěný řečník povzbuzoval členy ku
vzájemné podpoře, ku vytrvalosti při šlechetném
úmyslu a připomenuv, že Bůh dopřál městu své
ochrany v roce uplynulém, onť odvrátil nebezpečí
ohně od města našeho a napomínal sbor, aby neochabl
v pilném cvičení a pečlivé přípravě veškerého ná-
činí, anť požár přichází neočekávaně, náhle, a jest
proto hroznější než válka, o které se dlouho mluví
a přípravy konají. Tato slova naleznou dojista v
srdci každého člena úrodné půdy, aby nikdy více
nevzešel městu den 7. května, jenž v pamětích na-
šich krvavými zapsán literami. Po službách božích
předčítal náčelník p. M. März slib hasičský u pří-
tomnosti p. purkmistra Jana Halíka a p. starosty
spolku Petra Hany, načež, když byli členové poslední
závazná slova hlasitě opakovali, jménem všech čle-
nů podáním ruky oběma pánům slib uzavřen. Kéž
se vznáší nad spolkem povždy tak jasný blankyt,
jaký ve čtvrtek zlatým sluncem ozářován! — U ve-
čer byla společná zábava činných členů v zahradě
p. Ant. Holuba.
Kanonickou visitaci vykoná důst. p. vikář
zdejší P. Karel Hájek: 7. t. m. o 2. hod. odpol.
v Trhanově, 9. t. m. odpol. u sv. Anny se školou
Novoveskou; v týž den odpoledne v kapli Koutské;
dne 10. t. m. o 8. hod. ranní ve Všerubech.
Stávka horníků v pánvi hnědouhelné na se-
verozápadě trvá dosud a rozšířila se na všechny di-
strikty okolní. Místa stávky hemží se vojskem: na-
lezáť se tam uherský prapor Dormusův z Prahy,
šest setnin pěchoty z Terezína, prapor myslivců a
škadrona dragounů z Chomútova. — Výtržnosti ne-
neudály se dosud žádné. Vědít horníci, že by si tím
poškodili své snahy. Většina stávkujících odhodlána
jest nepracovati dříve, dokud požadavky jejich ne-
budou uskutečněny. Stávkují pak horníci v Teplicích,
Mostě, Chřibsku, Duchcově, Bohosudově, Bilíně, Ose-
ku, Ústí n. Labem (kam povolán prapor Ziemického
z Ml. Boleslavi). — V Oseku začalo 1. května šest
šacht pracovati se sporým počtem dělnictva. Když
táhlo vojsko pod velením Audritského kolem Nilso-
novy šachty, padla rána z revolveru, ale nikdo ne-
byl raněn. Obyvatelé dělnického domku, odkud rána
vyšla — dva mužští a tři ženské — byli zatčeni a
odvedeni duchcovskému soudu. Zatčen také agitátor
J. Müller. Odpoledne svoláni majitele hor ke schůzi,
v níž usnešena rázná opatření proti stávkujícím. Od
místodržitelství došlo vyřízení požadavků dělnických
(o samosprávě bratrských pokladen, ustanovení hor-
ních inspektorů a ručení); ministerstvo prý připra-
vuje příslušnou předlohu. Mzdy mají se upraviti
vzájemnou úmluvou dle občanského zákona. Beztre-
stnost agitátorů k stávce se vyřídí dle platných zá-
konů. Svěcení neděle bude zákonem ustanoveno. Dle
„N. fr. Pr.“ prohlásil prý hr. Taaffe poslanci Wel-
fromovi, že do Duchcova byl poslán dostatečný po-
čet vojska, aby chránilo dělníky, již chtějí pracovati,
před terrorismem stávkářů. Ministr očekává ukon-
čení stávky v několika dnech, kdyby se však tak
nestalo, bude prý nucen prohlásiti v celém horním
okresu výminečný stav, aby bylo co nejdříve
po stávce.
Program ku koncertu, jejž uspořádají studu-
jící zdejší dne 21. května v sále p. M. Duffka, jest
následující: I. 1) Slavnostní pochod, Dvořák. 2) Val-
číkové momenty č. 1., Laub. 3) Rondo. Koncert
pro housle s prův. orch., Bériot. 4) „Když jsem se
díval do nebe,“ solový čtverozpěv Jos. Bergmanna.
II. 1) Zastaveníčko. Šolo pro flétu a roh, Tittl. 2)
„Při modlení“, sol. čtverozpěv J. Knahla. 3) Val-
číkové momenty č. 4., Laub. 4) Slovanské tance
č. 8., Dvořák. — Po vyčerpání programu taneční
zábava. — (Zkouška na koncert studujících odbývá
se zýtra v neděli v místnostech gymnasia určitě o
11/2 hod. odpol.)
Výstraha vystěhovalcům do Ameriky. Již ví-
cekráte oznámili jsme počet vystěhovalců do Ame-
riky a — bohu budiž žalováno, že i dnes jest za-
jisté velký počet těch, kteří opouští svou sta-
rou vlasť hlavně z bídy. — Leč mnoho jest také
těch, kteří odchází z pošetilé domněnky, že tam na-
leznou štěstí. Marnými zůstaly výstrahy naše, lid
věří než těm vylhaným zprávám o dobrém bydle v
Americe. Uznáváme rádi, že nynější poměry mno-
hého vyhání ze své domoviny, že tisícové bídně živi
jsou ode dne ke dni. „Pražský Týdenník“ píše
o poměrech Amerických: Několikero věcí se spojilo,
jež v Americe poměry národohospodářské učinily
zrovna tak neutěšenými, jako jsou naše, a kteréž
pro nejbližší čas hrozí je ještě valně zhoršiti. Vše-
cky evropské státy počínají výrobu svou domácí
ochraňovati soustavami celními. Průmysl a obchod
americký ociťuje se tím u povážlivé krisi, kteráž
čím dále, tím více se přiostřuje. Vyrábí se tam více
nežli spotřeba a vývoz vyžadují a poměry národo-
hospodářské octly se tím již na velmi neblahém
rozrušení. Tak jest obilní trh, který v posledních
letech z Ameriky tak valných rozměrů nabýval, nyní
již pro Německo velice znesnadněn a proti vývozu
dobytka zavádí se nejrozsáhlejší agitace. Národoho-
spodářské poměry Americké celním bojem již tak
jsou rozrušeny, že nikoliv pouze blahobyt nedávných
let u masy dělnického lidu jest ten tam, nýbrž že
nadbytek dělnictva přivodil i v Americe klesnutí
ceny právě tak hluboko, že dělník již nemůže uhá-
jiti své živobytí. Stávky dělnické jsou tam nyní na
denním pořádku. Veliké stavby železniční, kteréž v
posledních letech v Americe počaly se prováděti,
právě se skončují a tím opět ohromný počet dělni-
ctva zůstane bez práce, any jiné stavby za nynější
krise nebudou podnikány. Ke všemu tomu přistu-
pují letos v Americe i strašné živelní nepohody, jež
záplavou spůsobenou veletokem americkým přišly na
úrodné bavlnářské kraje Americké. Ztráta, kteráž
touto povodní spůsobena byla, páčí se na mnohé mi-
liony a celý Americký vývoz bavlny pro letošek z
oněch krajin jest zaražen. Jest a bude tu bídy to-
lik, že jest šílenství, pomýšlí-li někdo na to jíti
tam pro výdělek. Seznámili jsme čtenáře své s tímto
pravým nynějším stavem Ameriky, aby o tom vě-
domosť mezi lidem českým šířili a odvrátili ty blá-
hovce, kteří pomýšlejí na cestu do Ameriky od po-
šetilého úmyslu jejich Všickni, kdož letos vydají se
do té „země zaslíbené“, jdou strašlivým utrpením
vstřic. Stav, těch kteří skutečně se tam již vydali,
jest hrozný, jak o tom docházejí spolehlivé zprávy
z Nového Yorku. Celé tlupy vystěhovalců procházejí
tam ulicemi, hledajíce práci a nikde ji nenacházejíce.
Ve třídách Ballery Place a Castle Garden, v kterých
právě jest shromáždiště všech vystěhovalců evrop-
ských, ozývá se nářek a na tisíce zoufalých postav
klne tu osudu svému. Ale Amerikán nemá milosr-
denství. Tam platí heslo „Pomoz si sám“. (Help
your self.) U cizinských konsulů každého dne vidíš
celé zástupy těchto evropských žebráků, prosících,
aby jim bylo pomoženo k návratu do staré vlasti.
Ale vystěhovalec, kterýž opouštěním vlasti ztratil
občanství své a právo domovské, nebývá tu vlídně
přijímán. Konsul nemá těch prostředků a nedostane
se mu z evropských států žádných peněz k podpoře
těchto nešťastníků, kteří tudíž propadají nejžalosti-
vějšímu osudu. Kdož by ani po zprávách takových
neváhal vydati se na cestu, nechť jde vstříc té bídě,
kteráž jej čeká! Pozdě bude bycha honit, až se mezi
těmi evropskými žebráky v Americe octne.
Na památku velkého požáru, kterýž v roce
1822 zhubil velkou čásť města zdejšího, konána bude
obvyklá bohoslužba zítra 7. t. m. v děkanském chrá-
mu Páně.
Zkoušky učitelské dospělosti na c. k. českém
ústavě učitelském v Praze písemnou částí počnou
se konati dne 8. května. Externisté opověztež se
osobně den před tím v kanceláři u ředitelství téhož
ústavu.
Uprázdněná fara. Přesazením důst. p. faráře
P. Tomáše Pelnáře do Ronšperku, uprázdněno jest
místo faráře ve Waieru na patronátě Františka hra-
běte z Coudenhowe. Kompetenční lhůta trvá do
4. června t. r.
Špatný žert. Před nedávnem přišel do jistého
hostince blíže stanice žihelské jistý cestující. Zastal
hostinského v zahradě okopáváním země zaměstna-
ného, nabral do obou rukou zem tu a prohlížeje ji
pečlivě, prohlásil, že zem ta chová v sobě mnoho
barevných součástek a že je tudiž vzácná a vybídl
pak hostinského, aby ji poslal půl vagonu do Vídně
jako rychlozboží na jistou firmu, která ji dobře za-
platí a jejíž adresu mu také sdělil. Hostinský vzal
to skutečně za bernou minci a poslal zem do Vídně,
— kdo však popíše jeho uleknutí, když zásylka v
několika dnech přišla nazpět s poznámkou, že adre-
sáta nelze nalézt. Hostinský musí nyní zapravit za
dopravu tam a sem 65 zl.
Dvoji hudba blízko sebe způsobila prvního rána
letošního května nemilou dissonanci, a jest si přáti,
aby podobný atentát na sluch městského obecenstva
se více neopakoval.
Oheň. V noci na 11. m. m. vyhořelo v Nové
Vsi u Teplé 10 statků. Škoda činí 30.000 zl.
Nové státní obligace železniční. Telegraficky
již oznámeno, že finanční ministr dr. Dunajewski
hodlá potřebné obnosy peněžní pro stavbu dráh, ná-
kladem státním prováděných, sehnati vydáním z
brusu nového dluhopisu. Dluhopisem tím mají být
4procentní, ve zlatě zúročitelné železniční obligace.
V nynějším okamžiku staví, jak známo, vláda tunel
arlberský, co nevidět pak zahájena bude stavba
haličské, po ní pak stavba česko-moravské
transversálky. Tři tyto objekty samy o sobě vyža-
dovati budou nákladu v okrouhlé sumě 90 millionů
zlatých. K sehnání peněz těchto rozhodl se ministr,
jak oznámil členům železničního výboru, přikročit k
nové zvláštní půjčce, kteréž by vystavěné tratě slou-
žily za hypoteční podklad.
