Dr. Tomíček a ředitel Petrů za Pelhřimov, nadlesní
Steinbach a radní Novák za Pacov, purkmistr Schöne
za Tábor, p. Černý za Bechyň, purkmistr Gamisch
za Písek, dr. Nízký, pp. Peřina a Steiner za Blat-
nou, purkmistr Tichý za Sušici, purkmistr dr. Nausch
za Klatovy. Za Domažlice? — Což nám na dráze
té nezáleží?
Císař podepsal dekret prof. Šafaříka za řád-
ného professora chemie na universitě pražské.
Dar. Těšovický rodák p. Jan Volf, nyní ví-
deňský měšťan, daroval knihovně obecné školy v
Staněticích 50 knih pro mládež.
Velkostatkáři češti a němečtí v Čechách
ujednali mezi sebou svého času, že na uprázdněná
místa poslanecká ze skupiny velkostatkářské mají
býti vždy střídavě kandidováni poslancové čeští a
němečtí. Letos však, když po povýšení hraběte Fr.
Thuna za člena panské sněmovny uprázdnilo se
místo v poslanecké sněmovně, zrušili ústaváci úmluvu
a navrhují ústaváka hr. Osvalda Thuna za kandidáta.
To vše dálo se na radu knížete Adolfa Auersperga.
Jak „Nár. L.“ oznamují, měl o tom panovník roz-
mluvu s knížetem Auerspergem. Císař vyslovil svoji
nelibost nad jednáním německé části šlechty z Čech
a nazval oposici tu nespravedlivou. Zejména trapný
dojem činí oposice Auerspergova, k němuž vláda
Taaffova loyálně se zachovala. Císař v nejbližším
okolí svém opětovně vyslovil se o zrušení smlouvy
velmi nepříznivě. Jak „Politik“ sděluje, súčastní
prý se následkem toho při volbách členové císařské
rodiny.
O valné hromadě zdejšího sboru ostrostře-
leckého, odbývané v den sv. Šebestiana 20. t. m.
na radnici zdejší, přednešena následovní jednatelská
zpráva furirem sboru, měst. sekretářem, p. Arno-
štem Jíchou: „Velectěné shromáždění! Chtěje roz-
vinouti obraz o činnosti spolkové v minulém roce,
musím se nejdříve zmíniti o radostné udalosti v ro-
dině nejjasnějšího našeho domu panovnického, totiž
o sňatku Jeho Cís. a Král. Výsosti korunního prince
Rudolfa s Její král. Výsostí princeznou Štěpánkou.
A jestli že dne 10. května 1881 milliony srdcí ná-
rodů rakouských tlouklo v radostném rozechvění nad
štěstím nejjasnějších novomanželů a přála jim z od-
věkou věrnosti zdaru a blaho, tož také sbor náš ne-
byl mezi těmito posledním, neb i jeho členové stej-
nou radostí den ten pozdravili a stejnou láskou při-
nesli hold kraleviči svému a spanilé choti Jeho.
Oslava sama záležela v tom, že vypravena byla k
pozdravení Jejich c. k. Výsosti deputace do Prahy,
která ve spojení s ostatními sbory království Českého
se Jejich Výsostem představili a blahopřání přinesli.
Deputace sestávala z velitele sboru p. Alex. Votýpky
a pánů důstojníků Frant. Märce, Vác. Peklo a Ant.
Kratochvíle. Doma ale súčastnil se sbor při slav-
nostních službách Božích a uspořádal odpoledne na
střelnici střelbu do terče, k níž slavná obec zdejší
též značné premie ve zlatě věnovala. Při této pří-
ležitosti položen zároveň základ k dostavění budovy
gymnasialní, při čemž sbor se též súčastnil a vykonal
velitel jeho též jménem sboru slavnostní zaklepání
na základní kámen. Dále se súčastnil sbor při slav-
nosti svěcení práporu zdejšího spolku vojenských vy-
sloužilců, pak při odbývané zde župě spolků hasič-
ských a při svěcení pomníku Příhodovského. Též od-
býván o masopustě obyčejný spolkový ples, kterýž
přední hodnostáři města přítomností svou poctili.
Tolik o činnosti spolkové na venek. Co se týče po-
měrů a činnosti spolkové uvnitř, odbýval spolek v
minulém roce tři valné hromady a výbor jeho pět
schůzí. Nejdůležitější usnešení stalo se při valné
hromadě odbývané 18. srpna 1881, aby spolek in
corpore přistoupil co oddělení ku sboru hasičskému
a vzal na sebe obsluhu 3 stříkaček při vzniknutí
požáru, čímž dali členové na jevo ochotu svou při-
spěti vydatnou organisovanou pomocí nešťastným
spoluobčanům svým. Obstarávání sadů spolkových
svěřeno zkušenému zahradníkovi, a zjednáno pro po-
hodlí obecenstva mnoho nářadí, jako sedadel, stolů,
židliček a t. p. Slavná spořitelna zdejší po-
skytla k snadnějšímu vydržování sadů spolku naše-
mu z čistého užitku svého značný dar 100 zl.,
za což jí zde veřejné díky buďtež prokázany. Hmotné
poměry spolku zlepšily se proti loňskému roku vy-
datně, což umožněno bylo obětavostí členů, kteří
roční příspěvek o 50 procent si dobrovolně zvýšili,
a jest tato obětavost tím více uznání hodna, an ní
umožněno bylo příspěvky spolkové pro letos na pů-
vodní jich částku snížiti. Když dne 12 srpna 1881
postižen byl národ náš velkým požárem nově vysta-
věného divadla svého, uspořádal sbor na střelnici
slavnosť zahradní z níž čistý výnos 25 zl. sboru
pro znovuzřízení divadla národního odeslán byl. Vy-
líčiv činnosť spolku, doufám, že valná hromada uzná
všeobecně se jevící snahu ku zvelebení spolku a
přeji, aby spolek stále zkvétal a pro všeobecné
blaho pracovati neustal, vzájemnou dobrou shodu
všech spolků zdejších podporoval, aby všeobecnou
svorností ku zvelebení svému a celé rodné obce na-
pomahal, k čemuž aby se mu vždy dobré vůle a
prostředků v hojné míře dostávalo, zajisté každý
srdečně sobě i celému spolku přeje.
Po té podána zpráva účetní, z níž vyjímá-
me následovní: Pokladna sborová měla v roce 1881
příjem 1199 zl. 22 kr., a sice pokladniční hoto-
vosť z roku předešlého 61 zl. 121/2 kr., o valné
schůzi 1881 vybráno od členů sboru 465 zl. 35 kr.,
od jiných během roku splaceno 84 zl. 81 kr., na
stejnokroje splaceno 20 zl., taxy za povýšení 41 zl.
821/2 kr., ze záložny vyzvednuto 526 zl. 11 kr.
Vydání obnášelo po uložení do záložny částky 650
zl. a s pozůstalou hotovostí kasovní pr 67 zl. 871/2 kr.,
též 1199 zl. 22 kr. V částce té zahrnuty výdaje za
4 pohřby členů sboru 66 zl. 34 kr., hudebníkům
za pohřby a parády 76 zl. 50 kr. a kapelníkovi
202 zl. 20 kr. Sborová pokladna má koncem roku
1881 jmění: v záložně 641 zl. 27 kr., kasovní ho-
tovost 67 zl. 871/2 kr., dluh za členstvem 324 zl.
81 kr., dohromady 1033 zl. 95 kr. Účet střel-
nice vykazuje příjem 1005 zl. 221/2 kr., v čemž
zahrnut veškerý výčep piva pr. 755 zl. 721/2 kr.,
jakož i dar spořitelny pr. 100 zl. Vydání obnášelo
122 zl. 11/2 kr.; musel tedy schodek pr. 122 zl.
11/2 kr. z kasy sborové uhražen býti.
Pluk Filipovičův vyletěl prý do povětří na
lodi, na níž byl přeplaven do Dalmacie. Zpráva ta
roznesla se v sobotu večer zde po městě a vše na-
pjatě očekávalo, co o té věci přinesou noviny. Ty
však o celé věci ani slova nepřinesly a každý byl
tomu vděčen, že byl pouze naveden. Že zpráva ta
nevznikla zde v městě, toho důkazem, že i v Plzni
a v Praze poplašeno bylo obecenstvo o neštěstí oné
lodi, avšak s rozličnými varianty. Co as zavdalo
podnět k děsné pověsti té, není posud známo, jisto
jest však, že došly již mnohé listy příslušníků pluku
toho z Dalmacie, již vesměs sdělují, že je loď šťastně
dopravila.
Vděčný princ. Korunní princ Rudolf zůčast-
nil se 5. t. m. honby v okolí Radotína. Chtěje ještě
téhož dne do Prahy se navrátiti, vyslal na radotín-
skou stanici rychlíka se vzkazem, by mu p. předno-
sta obstaral co nejrychleji zvláštní vlak do Prahy.
Rozkazu tomu přednosta stanice p. Matějka rychle
vyhověl, a v pětadvacíti minutách vypravil žádaný
vlak, a k uvítání vznešeného hosta snesl do staniční
čekárny z vlastního svého bytu vše, co by jasnému
princi ku pohodlí a odpočinku po unavující honbě
přispěti mohlo. Když princ na stanici zavítal, po-
těšen byl velice touto pozorností, spatřiv čekárnu
skvostně vyzdobenou a projevil také p. Matějkovi
nelíčenými slovy uznání i dík svůj za překvapení
jemu spůsobené. Těchto dnů pak odměnil péči a
ochotu páně Matějkovu nádherným darem, jejž mu
prostřednictvím svého sekretáře zaslal, a který se-
stává z garnitury skvostných zlatých knoflíků s mo-
drými perlemi. K daru tomu připojen zároveň list,
v němž princ znovu p. Matějkovi děkuje.
Ples lesniků král. města Domažlic pořádán
bude dne 4. února 1882 v hostinci p. Mart. Webra
na České Kubici.
Návrh zákona o změně některých ustanovení
říšského zákona o národních školách obsahuje mezi
jinými následující pozoruhodný článek, jenž se týká
trvání povinné návštěvy školní: „Povinnost návštěvy
školní počíná dokonaným šestým rokem a trvá až
do čtrnáctého roku. Po dokonané šestileté návště-
vě školní buďtež dětem ve venkovských obcích a
městysech na žádost jich rodičů, jsou-li k tomu
platné důvody, poskytována ulehčení, jež pozůstá-
vají v obmezení vyučování na část roku, neb na
půlroční vyučování, aneb na některé dny v týdnu.
Tato ulehčení mohou býti poskytnuta též dětem ce-
lých obcí, když obecní zastupitelstva na základě
obecního usnešení o to žádají.
Okresní výbor zdejší nařídil, aby tajemník
jeho p. Josef Beneš ob čas, nejméně jednou do roka
přehlížel u všech obecních úřadů účty, pokladny a
spisovnu, a tím opatřil přesvědčení, zachovávají-li
úřadové ti vůbec, zejména ale také v spravování
jmění obce a ústavů obecních zákona a nařízení da-
ných a aby pak o výsledku zprávy podával. Dále
se usnesl týž výbor v sezení 23. m. m., že při
každém odevzdávání obecní správy novězvolenému
obecnímu představenstvu intervenovat má jeho de-
legát.
Zavedeni knížek podávacích na poště. Od
1. února t. r. bude se na místo posavadních lístků
(recepisů) moci užívati též knížek podacích na poště,
a sice při podávání rekommandovaných psaní, po-
ukázek poštovních a zásylek povozních bez dobírky.
Tyto knížky prodávati se budou po 50 kr. na poště
sice: veřejným ústavům, sborům atd., též soukrom-
níkům podle velikosti obchodu jejich.
Banka „Slavie“ vykazuje za září, říjen a li-
stopad 1881, během kteréž doby uzavřeno bylo ve
všech odborech pojišťování (I.—V.) životní, požární
a krupobitní, nových pojíštění celkem 13445, na
kapitál úhrnem zlat. 16,330.307.92, za pojistné a
vedlejší poplatky celkem zl. 443.860 82. Náhrad za
škody vůbec vyplaceno bylo během téže doby ve
všech odborech celkem zl. 300.299.65. V témže ob-
dobí uložena byla čásť bankovních kapitálů a sice:
zl. 228.241.31 v českomoravských záložnách, a zl.
686.765.49 na hypotekách. Peněžní obrat ústřední
pokladny bankovní obnášel za totéž období příjem
zl. 1165.751.04, vydaj zl. 1164.999.39. Hasičským
náčiním poděleny byly obce v Čechách: Chlomek,
Brandýs n. L., Turnov. V Uhrách: Vamos-Mikola.
Od 1. ledna do 30. listop. 1881 uzavřeno bylo cel-
kem ve všech odborech nových pojištění 65019 na
kapitál úhrnem zl. 69,331.717.96, za pojistné a ve-
dlejší poplatky zl. 1,574.753.54. Škod vyplaceno
bylo za totéž období ve všech odborech úhrnem zl.
vání. Bije na kostelní věži sedmá. Tedy ještě půl
hodiny, jenom půl hodiny. A ta má učiniti z mého
mlynářského šedivce pěkný, bálový, salonní, proslo-
vný kabát! Kopřivovic Mařenka, ta to všecko ví,
ale všecko, jistě se těší. No, těš se, ideo nebeská,
těš se růže rajská, těš se Márinko Kopřivovic! Už
mne vidí, jak stojím na podiu, jak snivě bloudí oko
mé po žhavě osvětleném sále, ano ona ví, že hledá
oko mé jen ji, tu drahou dívku mou, s kterou jsem
vloni, ach vloni seznámil se v jasu idealnosti na
výletě „v Pařezově“ a to v černém kabátě. Všecko
to ví, ale o té obálce tehdejší mé lásky, o tom
černém příkrovu mých nynějších útrap neví zhola
nic. A dobře, že neví. Co pak taková děva, plná raj-
ských snův, dovede rozjímati o universalních stra-
stech universitního života?
V myšlenky ty nejstrakatější zabrán ocitl jsem se
u domu strýcova. Jak mne vítá ten útulek toho
hodného strýčka, všecko je u něho, na něm i při
něm jako bývalo druhdy. V levo ode vchodu trafika,
to se dá potřebovat; v pravo kamenné sedátko, to
přijde na řadu až někdy, dnes máme jiné starosti.
Těším se na shledanou se strýcem, bude to překva-
pení pro něho, nuže, jen dále. Již jsem v kuchyni,
nikdo přítomen, zajisté strýc již v besedě a hospo-
dyně, stará Běta, snad někde venku poklízí. Je mi
jaksi nevolno, ale proč, neumím si vysvětliti, vždyť
jsem u strýce, jemuž na dobrotu není daleko široko
nikdo roven. Z rozjímání mého vytrhne mne hlas
staré Běty:
„Matičko sedmibolestná! to je rána“, s rukama
proti mně sepjatýma diví se mé přítomnosti. „I pěkné
vítám, to jsou hosté, má hlava, má stará hlava,
ale vždyť jsem si to mohla pomysliti; ještě ráno u
Zrnečků, jen kdyby pan strýček byl doma“, jásá i
hořekuje dobrá stařenka.
„Cože, strýc že není doma,“ vyrazím ze sebe
a při tom cítím, že se chvěje každá nit mého šedi-
vého kabátu strachem a hrůzou, jak to nyní dopadne.
Znám svého strýce, odejdeli třeba jen na den z do-
mova, odejde s ním i ten nejposlednější klíč, neboť
věří sice každému na světě, ale sobě předce jen nej-
více. Starý mládenec! „A kam, Bětuško, šel strýček,
snad již do besedy?“ ptám se zachytávaje poslední
paprsek naděje.
„I to to,“ namítá Běta, „to je tak, ráno přišel
kovář ze Žabonos a přinutil pána, že s ním se vy-
dal na trh do Chrudími, potřebujeme valacha, ten
náš, co . . . . .
„To mne mrzí, Bětuško,“ upokojuji stařenku.
A že mne to skutečně mrzelo, zajisté mi každý rád
uvěří. —
Snad by mi byla hovorná Běta vypravovala o
všech možných i nemožných valaších, však na tak
zajímavou rozprávku teď; tuto osudnou hodinu, ne-
bylo času nazbyt.
„Bětuško,“ pravím, „buďte tak dobrá, dojděte
mi pro doutníky, jaké obyčejně kouřívá strýček,
když jede někam. Ale jděte k Zemanovům, v naší
trafice nejsou dobré, řekněte, že je to pro strýčka“.
„To je svatá pravda, to pán také vždycky říká,
že jsou u Zemanů lepší, já jsem sice stará žena, a
takovým věcem nerozumím, ale to mi věřte, mladý
pane, u Zemanů ..
„No jen jděte, Bětuško, a přijďte brzy“, pře-
ruším ty roztomilé vývody. Odešla.
„Teď se učiní generální visitace“, myslím si.
„Šatník zavřen, prádelník uzamčen“. Tak, teď jsem
na holičkách, ale nepřekvapen. Vždyť znám strýce.
O proč mi dal Bůh strýce, který když ho potřebuji
nejvíce, opustí mne k vůli lecjakému kováři ze Ža-
bonos a jeho chrudimskému valachu. Zajisté jest již
půl osmé a já jsem v takové bryndě, v jaké jsem ne-
byl ani v poledne ani včera a nikdy. Ani jsem se
na hodinky nepodíval. Co by to bylo platno, čas
nezastavím a—, ano ty hodinky, no dobře, dobře,
nedivím se pranic, že mne opustily, vždyť mne
všecko opouští i strýc.
„To je k nevydržení; proslove můj i ty Márinko
Kopřivovic, o Bože, já se s vámi neshledám víc“,
zvolám a vrhnu se do lenošky. V tom, však není
to sen, není to přízrak klamivý, není to přelud, ut-
kaný ze šlehu mé ztrápené fantasie?
„Ne, a ne, už ho mám, už ho držím, už ho
líbám; o ty můj spasiteli, sám Bůh tě stvořil a se-
slal na ten boží svět, ano stvořil tě, abys 17. čer-
vence 18**, zhojil všechen ten trud mé ztrýzněné
duše!“
A skutečně ho držím. Visel nade mnou. Bylo
to vyjevení mých nepěknějších snů, byl to černý
kabát, pravím černý kabát. Tu chvíli to pro mne
byly kalifornské doly. „Dolů s tebou, ty tyrane“, a
šedivec s mých beder odlítl do kouta pod starý stůl.
„Ke všem všudy, co to, vždyť je mi to jako píšťala,
kdybych se hnul, vyjedu z celého kabátu jako nej-
obratnější jezdkyně ze zastřené obruče. Ubohý strýc,
snad není nemocen, vždyť býval hřmotnější než já
i při svém stáří,“ útrpně uvažuji.
Vezmu kartáč a hladím svého vykupitele tak
sladce, tak měkce, že by to líp nedokázala ani stará
panna na tom nejmilovanějším mopslovi.
Běta, Neběta, já již jdu. Co mi schází? Směle
ti hledím světe do očí, před chvílí ještě ten nejbí-
dnější ze všech bídných, ale teď první z nejprvněj-
ších, všecko mám, proslov v hlavě, plamen v srdci,
černý kabát na těle, ano všecko mám a jsem vší
bryndy prost.
(Dokončení.)
