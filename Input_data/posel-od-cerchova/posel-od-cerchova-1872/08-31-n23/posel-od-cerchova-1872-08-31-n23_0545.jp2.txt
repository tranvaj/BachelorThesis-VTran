míti ráz slavnosti sokolské u zastoupení vícero vůkolních měst.
Domažlickým tedy co hostitelům, že připadá povinnost, starati se o
to, by hosté důstojně a tedy také řádnou hudbou pobaveni byli.
Že hudbě zdejší v její okamžité soustavě podmínce té vyhověti ne-
možno, to jest věcí známou. Že jest tedy nutno vzíti hudbu cizí
buďto plzeňskou nebo klatovskou. Proti tomuto tvrzeno jinými, že
hudba zdejší obyčejně k tanci dosti dobře hraje, a že, když jí nebude
přáno při takových výkonech vystoupiti jako bude tento, jest jí pak
nemožno, by se zdokonalovala. Návrh tento hájil vášnivě předseda
sokola a odůvodňoval jej přípisem zdejšího sboru ostrostřeleckého, jenž
zní v ten smysl, — že sbor tento poskytne vyžádanou jednu cenu, a
žádá, by mu vykázáno bylo kdy a kam ji odvésti má; depu-
taci k slavnosti pak, hodlá jen tenkráte vyslati, když hudby zdejší,
totiž ostrostřelecké při slavnosti použito bude. — Na to oznámeno,
že hudebníci zdejší mimo rozličné podmínky žádají as 90 zl. za
výkon jmenovaný, z kteréž části jak obyčejně pátý díl sborové po-
kladně odvésti musí. Jelikož po dlouhých debatách zůstává věc ne-
rozhodnuta, hlasováno vyvoláváním jmen a voláním „ano“ a „ne,“
máli hudba zdejší vzata býti, a rozhodnuto 22 proti 19 hlasy, že ne.
Na to děkuje se předseda z předsednictví, že vůli svou neprosadil,
a jeden z přehlasovaných údů oznamuje ve jmenu 10 svých soudruhů,
že z tétéž příčiny se tito na slavnosti nesúčastní. Jiný z přehlaso-
vaných údů sprostředkuje dokládá, že on, ač jest z menšiny, podro-
buje se většině a že se slavnosti súčastní, totéž že očekává ode všech
soudruhů svých. Opětné namáhání předsedy, by zvrhl usnešení valné
hromady, muselo samo sebou padnouti, jelikož se jednání takové příčí
všemu spůsobu parlamentárnímu. Na žádost jednoho úda z menši-
ny, by byl konec učiněn útokům na platné usnešení, jest prohlášena
schůze za ukončenou, a výbor odebral se do vedlejší síni, by se usnesl,
jakou z těchto cizých hudeb vzíti má. Ustanovené vyjednání
není známe. Předseda zapoměl na své poděkování a předsedal
schůzi výboru dále.
Licitace. V pondělí 2. září o 9. hodině ráno pronajme se „bo-
řická hůrka“, a v tutéž dobu bude pronajato několik kusů polí, u
Ermouta.
Divadlo. V pondělí, 26. srpna provozovali zdejší studující „na
ostrově,“ v malém ale rozkošném to sadě, jenž nás povždy upomíná
na doby Kramuelovy divadelní společnosti blahé paměti, dvě frašky:
„Vražda na uhelném trhu“ a „Tatinkovy juchty.“ Obě tyto frašky
samy v sobě pěkné, v celku dobře byly provedeny. V prvnější hrána
byla úloha Anny, manželky Kroutilové, slečnou Annou Čechovou,
vystoupivší ponejprv na jevišti, nad očekávání pěkně. Dovedla se
slečna ta při prvním svém vystoupení dosti jistě pohybovati v úloze
manželky bohatého pána. Též úlohy Kroutila a neznámého byly při
pěkné souhře dosti dobře provedeny. Úloha Jakuba nalezala se v
dobrých rukou, jen že mladý tento čtveráček měl poněkud méně obracet
záda svá k obecenstvu; panu Broučkovi radili bychom, by se po-
někud méně po jevišti procházel, v celku úlohu svou lépe proskoumal
a volněji byl hrál. — Ve frašce druhé podala slečna Fil. Klemen-
tova úlohu paní Rypákové tak, že bylo viděti, že se na jevišti vůbec,
zvláště v úlohách vážných již vícerokráte pohybovala. Rypáka hrál
p. E. Hueber s obvyklou svou chladností, která k úloze té dosti dobře
se hodí. Matýsek byl velmi dobře dán panem Pelnářem a vyvolal
v obecenstvu velmi mnoho soucitu svými maléry; musím vyznati, že
sám jsem měl starostí dosti ne o něho, ale o jeho ohromné vousy,
neb jsem každým okamžikem čekal až míra maleru se doplní spa-
dnutím některého kusu vousů těch. Zajisté že jen z podobného
strachu byla trochu chladna Hedvika, milenka jeho, neb mu, když
tak mnoho byl přestál, padla jen tak tak okolo krku, as tak, jako
by to muselo být. Kdybych já byl Matýskem, byl bych to nechal
Hedvice tolikráte opakovat, až by se tomu byla zcela correctně naučila.
Živěji byla dána jeho sestra Marina slečnou B. Regalovou, která, ač
ponejprv na jevišti vystoupila, překonala všecko očekávání; nejen že
uměla úlohu svou výborně, učinila pro svou ladnou, nenucenou hru
tak příznivý dojem, že lze s napnutostí očekávati její opětné vystou-
pení. Neméně dobře podala slečna A. Klementova služku Madlenu.
Jaký div, že obě tyto čtveračivé dívky přivedly „rozumného“ poli-
cajta Chytila na kolena k nohoum Madlenčiným. Chytil, vzor všech
policajtů, byl výborně proveden p. Josefem Huebrem. I menší úlohy
byly dosti dobře obsazeny. Souhra byla dobrá, a lze obě tato před-
stavení, zvláště pak druhé nazvati úplně zdařilými. Návštěva byla
dosti hojná, neb byla prostranná místnost přeplněná. —
Tato budova na „ostrově“ jest k divadlu velmi spůsobilá, mnohem
příjemnější než sál na střelnici, a protož děkujem, že sobě páni stu-
dující povšimli dotýčného stezku obecenstva našeho, o němž jsme se
v posouzení předešlého představení zmínili. Že obecenstvo naše za-
sluhuje ohledu toho, viděti z návštev představení obou, a jak rádo se
pobaví, shledali jsme po divadle druhém, kdežto největší část hostů
zůstala v místnosti divadelní, kdež se do půl noci ještě veselila. Škoda,
že není každý týden aspoň jedné takové zábavy.
Snížení jizdních cen. Slavné ředitelství c. k. české západní dráhy
poskytlo účastníkům druhého společného výletu sokolských jednot zá-
padních, na den 15. září b. r. položené do Domažlic, 50% snížení
cen jizdních v II. a III. třídě, pro 14., 15. a 16. září b. r. platící.
Kdožby výhody této použíti chtěli, zakuptež sobě při jiždě do Do-
mažlic, jakož i při zpáteční jízdě obyčejný lístek za polovičnou cenu,
vykázavše se u kasy lístkem legitimačním, kterýž dostati lze u jedna-
telství všech jednot Sokolských, sídlo své na západní dráze majících.
Siroba. Po zemřelých mladých manželech Škarvanových
zůstali tří sirotkové, jež až posud opatrovala babička jejich, živící se
výminkem z bývalého domku svého. Tento jest ale tak nepatrný,
že se vidí nucenu přestěhovati se do Uher k synu svému. Ten ujal
se jednoho ze sirotků a odvede jej i s matkou svou dnes již do Uher.
Zůstanou zde tedy dva sirotkové, hošík as 1 rok a děvče as 31/2
roku staré, nemající koho, kdož by o ně vedl péči. Podíl každého
as 300 zl. nestačí k uživení jich. Co má býti z dětí tak útlého stáří,
když se jim nenahradí rodiče přítelem, jenž by jim žalostný stav
jejich mírnil rukou milovnou, jenž by lidumilným vychováním učinil
z nich lidi společnosti lidské prospěšné? Prosíme snažně, by, komu
jest poněkud možno, ubohých těch sirotků se ujal. Redakce t. l.
ráda dá bližší zprávu na laskavé dotazy.
Smutný konec lásky. V sobotu večer o 9. hodině bodl ka-
pesním nožem M. R. svou milenku M. R. dosti značně do prsou.
Ze strachu pak pobodal se v krajině srdeční as 5 krát, načež si
větší ránu do břicha zasadil, tak že mu část střev s pobřišnicí vy-
lezla. Oběma se dostalo ihned lékařské pomoci, načež on do zdejší
všeob. nemocnice dopraven byl.
Monstre proces. Včera odpůldne viděli jsme skoro celé slavné
zástupitelstvo obce kráčeti k slav. trestnímu soudu. Mysleli jsme, že to
nějaká deputace, — ale pak jsme se dozvěděli, že celý výbor co ža-
lobník vystoupil u slav. třestního soudu naproti zdejšímu měšťanu
K., který prý v opilosti, za přitomnosti nočních hlídačů proti němu
urážlivě se vyslovil.
* Deputace našeho priv. ostrostřeleckého sboru. Na pozvání
sborů ostrostřeleckých z Plzně, Rokycan a Radnic, kteří u Eipovic
blíže Křimic větší cvičení odbývati budou, vyšle zdejší sbor ze svého
středu (snad k zdokonalení se v německém velení) deputaci sestáva-
jící z pánů Michala Floriana, setníka, nadporučíků Alex. Doubka,
Tomáše Duffka a poručíka Hynka Sudy spolu s jinými as 8 členy
sboru tohoto.
Úroda. Ze všech stran naší milé vlasti dovídáme se o potěši-
telné úrodě, a protož nesmíme i my svým vzdáleně bydlícím rodákům
tajiti radost svou nad úrodou v kraji našem. Není hospodáře, jemuž
by stodola aneb dosavádní místnosti jeho stačily k uschování letošní
sklízni obilní. Mluv s rolníkem vesnickým, mluv s hospodářem
městským, každý ti stejně řekne, že musí na kvap mlátit, aby jen
ukryl, čeho Bůh mu byl požehnal. Všeho jest dóst, a všecko jest
zdárné, vše se za pěkného času dostalo domů, a co jest venku, jako
cukrovka a brambory, obého jest hojnost, vše pěkné a zdárné, že si to
lépe přáti nemůže. Jediné zelí jest ožrané, to však v krajině naší
obyčejně bývá, a přec míváme ho dosti z vesnic německých, kde se
zelí lépe daří.
Obchodní škola v Plzni. Pan G. Teissler zařídil obchodní
školu v Plzni, rozdělil ji na jeden běh přípravní a na dva ročníky.
Žáci, chtějící vstoupiti do obchodní školy neslyševše běh přípravný,
podrobiti se musí přijímací zkoušce. Předměty přípravního běhu a
přijímací zkoušky jsou: čeština, němčina, franština, krasopis, počty,
zeměpis a náboženství. Předměty I. ročníku pak jsou: Jedno-
duché účetnictví, kupecké počítání, dopisovatelství, směnkářství, zboží-
znalství, čeština. němčina, franština, obchodní zeměpis a krasopis.
Předměty II. ročníku: Složité účetnictví, kupecké počtářství,
směnkářství, franština, angličina, země- a dějepis obchodní, krasopis,
čeština, němčina, těsnopis. Měsíční školné jest v přípravním běhu
6 zl., v I. a II. ročníku pak 10 zl. Též zařídil p. Teissler pensionát,
v němž chovanci nejen této školy, nýbrž všech učilišt plzenských opa-
tření naleznou, když aspoň den před tím se u ředitele byli přihlásili.
Honorár za úplné opatření obnáší 24 zl. měsíčně, a platí se vždy
napřed.
Med. & Chr. Dr. p. Erant. Prachensky odebral se dnes do
Chebu, by tam nastoupil nové své postavení co tamnější městský lékař.
Rodák náš p. Dr. Ant. Randa, professor práv na universitě
pražské, vrátiv se s rodinou svou, z mořské lázně Norderney, navštivil
rodiště své a pobude zde nějaký čas v kruhu svých příbuzných. Týž
nepřijal podávané mu vábné postavení na universitě vídeňské, a zů-
stane na dále přítelem českých právníků a pěstovatelem vědy práv-
nické na universitě pražské.
Parní mlátící stroj přibyl v neděli, dne 25. t. m. do Klatov a
v pondělí, úterý a středu mlátil hospodářům obilí. Výhoda, jaká z
ohromné práce stroje toho plyne, jest úžasná; pracujeť stroj s rych-
lostí u parních strojů obyčejnou, a jelikož poměrně málo lidí k ob-
sluze své potřebuje, přichází mnohem laciněji.
Voda v klášteře. S potěšením oznamujeme, že jest pumpa na
klášterní studni již spravena, a vzdáváme za to ve jmenu občanstva
dík tomu, jenž ji spravit dal.
Zasláno.
(Za tento sloupec není redakce zodpovědna.)
Náhodou byl jsem přítomen mimořádné schůzi Sokola domažlic-
kého, která se odbývala za tím účelem, by zjištěna byla hudba k slav-
nosti sokolské, položené na 14. a 15. září b. r. do Domažlic. Starosta
spolku p. Hanna vysvětlil předběžně, že se výbor Sokola obrátil s
prosbou na důstojníky sboru střeleckého, by k vzájemnosti a utužení
svazku bratrského věnovali k závodu nějakou cenu, a by zároveň se
súčastnili co deputace v průvodu slavnostním. Na žádost tu dostalu
jednota „Sokol“ přípis sboru důstojnického, z kteréhož vysvítá, že cenu
požádanou věnují, avšak v průvodu co deputace jen tehdáž se súčastní,
když k výkonům slavnostním se použije hudby sborové. (Velmi naivní.)
Vzhledem na přátelské vyhovění žádosti jednoty Sokola, činí p. Hanna
návrh, by k výkonům slavnostním se použilo hudby střelecké. Při-
kročeno k velezajímavé debatě v záležitosti této, mluveno pro i contra,
takže pro nesrovnalost náhledů přikročeno býti muselo k hlasování,
má-li se vzíti hudba sborová neb cizá. Vyvoláváním jmen docíleno
19 hlasů pro hudbu domažlickou, 22 proti. A proč se hlavně účin-
kování hudby sborové zamítlo? Řekneme to bez obalu, proto že by
