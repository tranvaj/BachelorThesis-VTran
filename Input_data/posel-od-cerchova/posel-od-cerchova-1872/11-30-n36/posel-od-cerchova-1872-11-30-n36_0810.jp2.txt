mavě s radostí uvítati a všemožně podporovati? —! Zasluhujeť
věru předplacení nejrozsáhlejšího! Že jest sepsán v řeči německé, má
svých podstatných příčin, kteréž pak z celého obsahu každý vzdělaný
čtenář zajisté pochopí. Nejhlavnější toho příčina jest však ta, by se
i našim „Německým krajanům“ o proslulosti a znamenitosti naší
oslavené západní Šumavy dostalo zpráv dobrých a pravých a takto
se mezi Českými a Německými Šumavany tím větší ještě snášenli-
vosti, stálé svornosti a upřímné vzájemnosti — na vzdor mnohým
německým štvoucím listům — docílilo!
N. B. Na tento spis, kterýž o novém roce obecenstvu vydán
bude, lze se vždy 1 zlatým r. č. u redakci Posla od Čerchova vý-
hodně předplatiti, neb se mimo předplacení jeho cena nejméně
o 20 proc. zvýší, jinak by p. spisovatel jen škodu utrpěl.
Uvítání na faře. Jest tomu as 14 dnů, co se odstěhoval ze Vše-
rub po nedlouhém pobytu tam p. kaplan P. Pelnář, a již minulou
sobotu přibyl tam nový kaplan p. P. Holík. Uvítání jeho bylo po-
divné; bylyť mu farní dveře zavřeny, a pan farář nechtěl jej na žádný
způsob pustit do fary. Všerubští občané dozvěděvše se o tom, v
slavnostním průvodu dovedli nového p. kaplana do hostince, kdež jej
přátelsky uvítali a hudební zastaveničko mu udělali. Panu faráři pak
za důkaz nevole nad jednáním jeho dostalo se kocoviny.
Stanice v Bližejově. Minulou neděli byla v Přívozci odbývána
porada okolních statkářů, na níž se zúčastnili: oba p. p. hrabata z
Dohalských, p. baron ze Skal, p. Dr. Ant. Steidl, p. Ondř. Ziegler,
p. nadporučík Stadtherr, p. Em. Prušák a p. Dr. Klíma co právník.
Raděno bylo o tom, jak by se dalo docíliti na blížejovské stanici, která
až posud jen poštu a osoby přijímá, též přijímání nákladů. Na zalo-
žení takové stanice podmiňují zásady dráhy nejméně roční náklad
60.000 centů. Usnešeno jest bylo na tom, že se bez zabezpečení
nákladu v objemu zmíněném zadá u ředitelství západní dráhy o za-
řizení nákladní stanice této; a jelikož náklady ne-li hned tedy zajisté v
brzku zmíněné výše dosáhnouti mohou, lze očekávati, že ředitelství
v uvážení výhod, jež by jak obecenstvu tak i dráze samé z toho
vznikly, stanici tuto zařidí.
Nehoda. Při jejich návratu z Přívozce do Domažlic přihodila
se pánům, Dr. Ant. Šteidlovi a Dr. V. Klímovi nemilá a zároveň ne-
bezpečná katastrofa. Vyjeli totiž oba jmenovaní pánové povozem p.
Dr. Steidla za tmavé noci z Přívozce. Vozka této cesty nepovědomý
a snad také trochu napilý sjel s cesty a zvrátil vůz do potoka mezi
Blížejovem a Přívozcem. V okamžiku bylo vše pod vodou. První
vydrapal se p. Dr. Steidl, volal co jen mohl, nikdo však se neozý-
val. Čítě se zdráv pádil co v stavu byl do Přívozce zpět, by lidi
přivolal, a když v brzku na to přišli s lucernami zpět, nalezli po
chvíli teprv pana Dr. Klímu pod vozem ve vodě. Tento, jsa zahalen
v kožichu a maje nohy v „žoku“, nebyl s to sobě pomoci, a jen s
nouzí udržel hlavu nad vodou, tak že rychlé této pomoci jen děko-
vati jest jeho zachránění. Rozdrcený vůz teprv po hodině byl z vody
vytažen. Oba pánové dopraveni byli zpět do Přívozce, načež po pře-
vlečení povozem pana hraběte Dohalského do Domažlic dovezeni byli.
S potěšením můžeme sděliti, že ani jeden ani druhý z obou pánů
těch neutrpěl mimo leknutí jiné pohromy.
Sv. Martinský trh v Nové Kdýni byl ve středu, jak se dalo
vzhledem na deštivé počasí, jakož i na rozhlášenou nemoc dobytčí
očekávati, velmi slabě navštiven. Velmi nevhod byla slabá návštěva
ta rytířům dlouhých prstů, kteří, nedbavše ani na nemoc ani na
bláto, přece v obvyklém počtu na trh ten, jinak hojně navštěvovaný,
se dostavili a proto tím snáze stopováni býti mohli. Podařilo se
tedy četnictvu vícero takých ptáčků sebrati a kořist jim odejmouti.
Podotknouti slušno, že dobytčí nemoci, jež byla v zárodku štastně udu-
šena, není se více co obávati a proto také hranice pro vývoz dobytka
do Bavor již opět otevřeny býti mají, o čemž však posud úřadům ni-
čeho nedošlo; až se tak stane, oznámíme to v listu tomto.
U samé louže podél klášterní zdi byla za příčinou opravení vo-
dovodu v úterý, několik sáhů dlouhá, hluboká škarpa otevřena, aniž
k ní v noci výstražná lucerna postavena byla. Nárožní lucerna byla
podivnou náhodou v 10 hod. večer již vyhaslá, kdežto po celém ná-
městí všecky jiné lampy v nejlepším světle zářily. Tážeme se, kdož
by as byl nesl vinu, když by byl někdo za takovouto nedbalostí
do hluboké škarpy spadl a sobě byl ublížil?
Městský lékař, pan Dr. Rössler, přibyl sem 25. t. m. a skládal
dnes přísahu do rukou pana purkmistra.
Pražské pečivo započne od 1. prosince toho roku vyráběti v
průmyslu neunavená paní Kat. Ludvíková, majitelka parního mlýna
v Havlovicích. — S málo jen výminkami nalezáme u nás pečivo
ještě velmi pozadu a vítáme tudíž podnik tento, pro naše obecenstvo
tak důležitý, a přejeme mu hojného zdaru. —
Rližší zprávu viz v dnešním inserátu.
Brambory mluví. Tento týden nařkla jedna zdejší občanka
druhou, že jí uzmula ze sklepa korec bramborů. Nařknutá stěžovala
si na obecním úřadě, kamž se i prvnější dostavila. P. purkmistr
snažil se co možná mezi spor vedoucími smíru docíliti, než ale marně.
„Kde pak máte svědků, že Vám skutečně tato osoba ty brambory
vzala“? tázal se p. purkmistr. „Brambory mně to řekly“, odpověděla
žalující. Vše namáhání přivésti ji k tomu, by nařknutí odvolala, bylo
marné, věc musela tedy soudu odevzdána býti. — Jsme žádostivi na
výsledek, zdali se přec potvrdí, že již brambory začínají mluvit.
Bývalý poštovní expeditor, F. Čejka byl 27. t. m. k zdejšímu
c. k. okresnímu soudu zavolán, při čemž mu sdělen byl rozkaz ku
vzetí jej do vazby. Prosba jeho, by mu jen osmidenní lhůta ponechána
byla k upravení jeho rodinných záležilostí musela býti odmítnuta,
načež do vazby odveden byl.
Krádež. Sedláku K. v Stráži dobyl se zloděj oknem do stavení
a ukrad mu 400 zl. v hotových penězích. Vše jiné nechal nedot-
knuté. Pan zloděj nepochybně počítal na celých 1400 zl., jež K.
před nedávnem byl ztržil, z nichž ale ještě téhož dne 1000 zl. byl v
městě si uložil.
Zlámala nohu. V úterý byla nalezena blíže Domažlic stará
žebračka, jež na své cestě z vesnice k městu za tmy byla upadla a
nohu sobě zlomila. Byla dopravena do všeobecné nemocnice.
K bezpečnosti. Po delší dobu ozývají se stezky u obecenstva
našeho nad zlořádem, působeným psy, zejména zdejších řezníků. Před
nedávnem teprvé vyběhnul takový pes z domu na kolemjdoucího může
až na náměstí, porazil a pokousal ho tak, že do zdejší všeobecné ne-
mocnice odevzdán býti musel. Není tomu opěť dávno, co se podobný
případ na dětech opakoval. Jindy opěť vidíme rvát se celé hejno
řeznických a jiných psů a ohrožovati okolojdoucí. Bylo by žádoucno,
aby všickni psi košíky opatřeni byli.
Počasí posud teplé jest příčinou, že nalezáme v lesích a poles-
ních paloucích našich posud pěkné hříbky (u nás doubravníky) a ryzce.
Kdežto nepřirozené počasí to v jiných krajinách působí nakažlivé ne-
moce, nelze nám posud na stav zdravotní si stěžovati. Míváme arciť
z rána mlhy, přes den pak se vyjasnívá a lehké větry provívají skoro
každodenně krajinu naši, udržujíce takto vzduch čistý a zdravý.
Slavnost spolku sv. Cecilie odbývala se, jak ohlášeno bylo,
slavnostní mší svatou, druhý den pak v hostinci „u zlaté koruny“
společnou večeří. Při té příležitosti byla odbývána volba nového
předsedy, kteráž padla na pana Jakuba Schnabla str. K návrhu pana
Dr. Steidla zvolen byl zdejší okresní hejtman p. Ant. Fülleky vzhle-
dem na jeho veliké zásluhy o město a snad také o spolek za čest-
ného úda. Pan hejtman přijal volbu tu a děkoval za čest tuto, dle
náhledu jeho nezaslouženou, při čemž si s těží v sbíraných, nesouvislých
slovech odlehčil proti „Poslu od Čerchova“. Viděli jsme patrně z
roztrhané řeči jeho, jak velice naň účinkuje upomínka na „P. od Č.“,
nechceme tedy rozčíliti nervy tohoto nám jinak milého pána úvahou
o jeho nadzmíněné řeči.
školské. Jak jest možno jedinému učiteli vyučovat na třech
třídách bude mnohému hádankou a přec jest to možné. Ve škole
zdejší pod kostelem nalezá se 180 dětí, jež jsou rozděleny na tři
postupná oddělení. Učitel jest letos pro školu tu až posud jen je-
diný, na štěstí má ale dvě dcery. — Každá z nich vyučuje v jedné
třídě, otec sám také v jedné a hádanka jest rozluštěna. Až dá-li
zasmál. „Und glauben nicht úram, dass Pest in 10 Jahren die grösste
Stadt ist in Europa, ebata? Warum nicht? Hat Alles: Eisenbahnen,
Donau, Universität, andere Schulen genug; alle Kunst und Wissenschaft
geht von Pest. ebata. — Ist wahr, Wien ist auch gross und schön,
aber hat nur eine Ringstrasse und Pest wird drei Ringstrassen haben.
ebata“. — Já i přítel můj jsme se hlasitě zasmáli. Ohnivý vlastenec
se zasmušil a obrátil se ku svojím u stolu a filosofoval dále po uhersku.
Nedal jsem více na řeč jeho pozor, jen to vím, že častěji opakoval
slova „Német šváb“. Sklepník tázal se nás po německu, co si k ve-
čeři přejeme, a Václav objednal řízky. Jak vášnivý Uher uslyšel slovo
„Schnitzel“ ihned se opět k příteli obrátil a skoro s pathosem pro-
mluvil: „Úrám, sie lachen, aber ich sage, kein Mensch besser lernt
Sprachen als ein Ungar; sehen mich, ich war nirgends und spreche
drei Sprachen; spreche korekt deutsch, gut slavisch und bin geborener
Ungar, in Szegedin ebata; und sage lhnen, deswegen beste Nation
ist Ungar und darum halt ich auf Ungaren und esse nicht Schnitzel,
hát, „wer besser liebt als guláš, paprikáš, — Schnitzel,
der ist ein Verräther — ein Spitzel“ — sagt ein echter Ungar
ebata“. — Tu jsme se ale skutečně nemohli smíchem udržeti a když
jsem spozoroval, že smích naš jaksi vlastence zamrzel, umínil jsem si
jej opět uchlácholiti, mluvě s ním po uhersku (co zatím Václav onen
Verräther — Spitzel — Schnitzel požíval) ujišťuje ho, že já i přítel
můj jen za tím jediným účelem do Pestu jsme přišli, bychom toto znamenité
město poznali. — To jej upokojilo a dokonce s námi smířilo, když
zvěděl, že mi oba Slované jsme a ne švábové. Ano, Slovani mají
též budoucnosť, pravil, ale musí se ještě mnoho učiti; de baratom,
orozc, orozc 1849év — a však, příteli, Rus, Rus v roce 1849. —
ukončil tajuplně. — Udaje, že rozumím, poroučeli jsme se tomuto
muži, který nás při večeři mudrováním svým tak dobře pobavil. —
Jako tento jest uchvácen myšlenkou o velikosti uherské, máš teď
skoro každého rozeného maďara zde, pravím k příteli mému již na
ulici. — Povedu tě ale teď tam, kde jiný, méně uvědomělý druh
pravých maďarů seznáš, a uvidíš je tak, jak na „pusztě“ žijou. To
příteli bylo vhod. — A tak samým rozmlouváním v brzku jsme se
octli v Úllö-ské třídě, blíže též tak zvaným kasárnám. As ještě 40
kroků od cíle vzdáleni, slyšeli jsme hudbu, příteli mému docela novou
a jak on se vyjádřil, skoro divou. Pověděl jsem mu, že to cikání a
čsardaš hrají. Musím tě však žádati, pravím dále, by jsi se v tan-
čírně u mne držel a co jen možná málo mluvil, vůbec nic německy,
neboť tamnější tanečníci neradi cizince u sebe vidí a dokonce němcům
nejsou nakloněni. Doufám však známého tam najíti a je-li tomu tak,
nemusíme se ničeho obávati. Vstoupili jsme do jednopatrového po-
dlouhlého domu, právě na proti kasárnám. Hudba již byla umlkla; v
síni na pravo za stolem stálo děvče as 18tileté a na moji otázku
„van a Gábor itt?“ ukázalo mně nahoru. „Három pohár bort akarok“
— tři sklenice vína — pravím jí, a šli jsme do poschodí, totiž do tan-
čírny. Gábor, ten samý, který mně o této tančírně, mohu říci skoro
jediné, kde nezkaženě tanec národní, jak na „pusztě“ tančí, viděti lze,
pověděl, stál u dveří a jak nás spatřil, vlidně zvolal: „O Jsten hozta
kedves úram“ vítán buďte, milý pane! — Dal jsem mu na srozu-
měnou, že přítel můj přeje sobě čsardaš viděti, by nám dobré místo
zaopatřil. To se stalo. Naproti hudebníkům u malého stolku jsme
se usadili, co za tím hezká Irma nám víno přinesla, a Gábor i hned
na moje „Tešsek barátom“ mu podanou sklenici vyprázdnil. Václav
za tím prohlížel cikány, čtyři to černé chlapy v dlouhých, ušpiněných
čamarách a jednu cikánku. Tři hráli housle, jeden basu a žena mladá
ještě tloukla cimbál, v Uhrách nástroj dosti oblíbený.
(Pokračování.)
