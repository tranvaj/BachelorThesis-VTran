Politický přehled.
Zprávy domácí.
Z Prahy. „Credit fouciev“ nazývá se akciová společnosť, kterouž
pro „království české“ zařídilo několik nejúhlavnějších nepřátel českého
národa hlavně za tím účelem, aby získali české velkostatky vlasti a pod-
kopávali našemu národu půdu pod nohama. S těmito nepřáteli naší-
mi spojili se také princové Louis a Benjamín Rohanové.
Následkem toho zadali úřadníci úvěrní banky v Lysé nad Labem
a úřední pojištovny, vyjimaje ústavověrného ředitele Em. Gerusalema,
vesměs za své propuštění, nechtějíce déle sloužiti pod předsedou prin-
cem Benjaminem Rohanem, správním radou chabrusové banky.
Z Olomůce. Skonfiskování potkalo již i kazatelský časopis „Po-
svátná kazatelna“, an shledán v 7. čísle jeho, přečin proti veřejnému
pokoji a řádu dle § 300 t. r.
Zprávy zahraničné.
Švýcarsko. 12 t. m. odhlasoval veškeren lid švýcarský o zále-
žitosti „opravené ústavy spolkové“ a zamitnul většinou 9000 hlasů celý
návrh ten spolkovou velkou radou učiněný. Švýcaři vydali slavné svě-
dectví, kterak sobě váží a libují svého posavadního federativního zřízení.
Oprava ústavy měla hlavně pozůstávat v tom, že všecko zřízení a vy-
strojení národní obrany, které až posud bylo věcí kantonův jednotlivých
měla se scentralisovat a měla se státi výhradně věcí spolkové rady.
Tato měla samojediná vydávat zákony a řády pro branný lid federace
švýcarské i měla síla tato branná vydržována býti z přijmů spolkových
t. j. z výnosu cel a pošt, jakož i z příspěvků jednotlivých kantonů.
Mimo to zahrňoval návrh pro „upravenou ústavu spolkovou“ ještě
několik podřízenějších předmětů.
Z Paříže. Vojenské soudy versaillské mají rozhodovati ještě nad
osudem 800 zajatých povstalců.
Z Petrohradu. Říšský kancléř, kníže Gorčakov, obdržev dovole-
nou odebeře se co nejdříve do některých německých lázní. Nahražen
bude tentokráte ruským velevyslancem v Cařihradě, generalem Jgnatě-
vem. Minister státních statkův, Zelenoj, před několika dni propuštěn,
nahražen jest státním radou Volujevem, bývalým ministrem vnitra.
Amerika. Letos připadá volba presidenta v spojených obcí ame-
rických. Zdá se, že tentokráte bude zápal volební tužší než při volbě
poslední, an tehdáž byli jen dva, nyni však jsou 4 kandidáti.
do
Důchodenský pivovar.
Patřívaloť mezi výsady královských měst českých, že směla sta-
věti pivovary, v nich pivo vařiti a je prodávati. Z těchto výsad utvo-
řil se v staré době průmysl pivovarní, který jen v Čechách zkvétal a
odtud do sousedních Němec se rozvětvil, jak o tom svědčí i Němců
běžná pojmenování osob, v pivovaře zaměstnaných n. p. der „podstar“
atd. Bylo také české pivo výborný toho druhu výrobek, a že průmysl
ten také užitku nesl, toho důkazem, že město poněkud zámožné
si pivovar zřídilo a pivo vařilo. I u nás bylo vaření piva na vy-
sokém stupni. Důkazem toho jsou veliké lochy v měšťanských do-
mech, v nichž se pivo uschovávalo, a což obzvláště svědčí o výte-
čnosti piva před stalety u nás vařeného, jsou dva dopisy císařův ně-
meckých a zároveň králův českých, kteří sobě do Augsburku domaž-
lické pivo zamluviti a dovésti nechali, na důkaz, že tenkráte bavorská
piva ani se rovnati nemohla pivům českým. Bavoři nás později ovšem
v průmyslu tomto předstíhli, zdá se ale od nejnovější doby, že prů-
mysl ten výtězně přestojí bývalou konkurencí bavorskou, a že piva
česká, jsouce již nyní značným činitelem vývozu, ještě více se stanou
předmětem obchodu světového.
Ku povznešení tohoto, u nás zakořeněného a s půdou srostlého
průmyslu přispělo ovšem zřizování pivovarů dle nového systému, kde
sušení sladu, jindy jen tvrdým dřívím možné, nyní uhlím kameným
se děje, i ostatní zřízení pivovaru pomocí strojů práci snadnější a ry-
chlejší připraviti dovoluje a jestiť závodění jednotlivých majitelů pi-
vovarů tak dobře, jako celých společností ve vlasti naší podivuhodným
důkazem, že obyvatelstvo české uznáva pravou cestu, na kteréž jedině
se může povznésti, totiž cestu zdravého průmyslu, hlavně takového,
který domácí suroviny spracuje a je až ve výrobku průmyslovém do
ciziny odváží, tím mnohý peníz domů přináší.
Naše město také již uznalo důležitosť podníku pivovarního a uza-
vřeno bylo v roce 1869, postaviti na místě prastarého rozbořeného
pivovara pivovar nový, požadavkům nynější doby příměřený.
Započalo se v roce 1870 se stavbou sladovny, kteráž loni ukon-
čena byla, o jíž dobrém zřízení a přiměřenosti nyní žádných pochyb-
ností není. Však zaraženo s dálší stavbou pivovara a sklepa, ač-
koliv dle plánu a úmluvy tehdáž se stavitelem Nobákem uzavřené,
stavba postoupně ve 3 oddělení provedena býti měla. Že se tak ne-
děje, jest případ jen politování hodný, an v obci samé a důchodu obecnímu
na zkázu jest.
Otázky jsou v této věci jenom dvě.
Buď potřebuje důchod pivovar, a nebo ne. Potřebuje-li ho, musí
ho stavěti a dostaviti, nepotřebuje-li, nemělo se stavbou počíti.
O otázce první však není a nemůže býti žádné řeči a pochybnosti.
Předně uznalo zastupitelstvo obecní, kteréž z valné většiny sestává
opět z těch mužů, kteří v něm před třemi roky zasedali, potřebu
stavby pivovara, vidělo a zkoumalo plán na něj, přijmulo jej, i pod-
minky stavby celé, kteráž do 2 let uskutečněna býti měla. Obyva-
telstvo samé nekladlo tomuto záměru žádný odpor, neboť kdyby se
voličům byl plán tento nelíbil, byliby dali na jevo nelibosť svou při
volbě zastupitelstva městského. Poněvadž tak neučinili, doznali jen
výhodnosť jednání výboru obecního. Když tedy souhlas občanstva v
tom směru nad vší pochybnosť postaven jest, není nejen příčiny k
zaražení stavby, spíše ale je povinností výboru obecního, v stavbě
této dále pokračovati a to tím více, an nepokračováním ve stavbě by
obci jen škoda nastala.
Žádný hospodář, když si staví příbytek, kterýž pro svůj závod
potřebuje, nezůstane v neukončené stavbě, ale hledí vší silou k tomu,
aby stavbu dokončil. Snaha ta dokončiti stavbu jest rozumna, an se
tím práce dokončí a později zanepráždění při provádění řemesla nečiní,
kapitál do stavby daný dlouho mrtvým neostane, ale při provádění
závodu, již užitku přináší.
V tom samém položení nachází se obce. Sladovna co taková,
jest jenom díl pivovaru, a nemůže sama o sobě přinésti těch výhod
a toho užitku, jakých by poskytla, když by při ní celý pivovar stál.
Táž práce marná, kteráž nastává, když jednotlivé částky závodu od
sebe vzdálené jsou, přináší škodu, zdražuje náklad, obtěžuje potřebnou
dohlídku, vyžaduje mnoho času, který tak jako peníze jest drahý, an
právě při chemickém procesu, kterýž pivo prodělati musí, kolikráte
doba dosti krátká rozhodnou jest.
Pročež jest jen na škodu obec samé, nestavíli dále věc započatou.
Nejen ale že nedostavením pivovaru hrozí důchodu městskému
nebezpečí, hrozí také měšťanstvu várečnímu. Jak známo najmula
obec od měšťanstva várečního pivovar na 9 let proti činži na poměry
tehdejší dosti vysoké. Máli vůbec obec dostáti povinnostem převzatým,
musí býti v stavu takovém, aby z užitku várečního nájem platiti a
také něčeho ještě uspořiti mohla, čehož na opravu pivovara starého
užito by býti mohlo. Musí tedy si zaříditi závod, dle potřeb moderního
pivovarnictví postavený, aby mohla konkurovati se závody jinými.
Otázka peněžní nepadá zde na váhu. Něco jmění obec posud má,
něco z přijmů běžných se uhradí a když co ještě potřeba bude, se
vypůjčí, nepřijde v zkáz. Posud pivovar v obecní regii držený nepři-
nesl obci žádné škody a s ohledem na bohatý fundus instructus a na
zásoby obec podníkem tím značných výhod se domohla. O tom se
přesvědčiti každému snad volno stojí, nahlednutím a zkoumáním účtů.
Věčší ovšem škody dozná občanstvo, když pivovar pro nedostatečné
zřízení své, by nemohl na dále vydržeti konkurencí ostatných dobře
zřízených pivovara. Tu by pak nastala občanům nutnosť, sahati do
kapes svých a platiti to, co by obec sama, anby užitku z pivovaru
neměla, činiti nemohla, přirážkami. Bude-li si ale obec všímati zá-
vodů průmyslových v té míře, jakož na dobu nynější nutno jest, za-
opatří tím důchodu svému zdroj nevyčerpatelných příjmů, kterýž jej od
placení přirážek na dlouhý čas uchrání, jinak to nejde.
Ovšem se zde mluví nyní mnoho o zřízení pivovaru akciového,
ku kterémuž by pak obec dle poměru jmění svého, pro podnik ten
příměřeného přistoupiti mohla. Ač úplně souhlasíme myšlenkou tou,
poněvadž nám každý návrh, který směřuje k povznešení domácího
průmyslu velevítaným jest, a když k tomu přijde, myšlenku tu úplně
podporovati budeme, tož předce zřízení pivovara akciového nemusí
míti žádného vlivu na stavbu pivovara důchodenského. Za jedno bude
pivovar akciový, bude-li vůbec, zřízen na velkých rozměrech, musí se
zaříditi hlavně na vyvážení piva do ciziny, musí vařiti jako jinde
pivo silné, které až posud u nás pro každodenní potřebu se nehodí,
a nebude mu tedy pivovar důchodenský v malých rozměrech svých
nikdy škoditi, kdežto akciový též tomu malému škoditi nemůže z
příčin napřed udaných. Kdyby ale nový akciový pivovar předce v
obci jednati chtěl o odstoupení pivovaru jejího, bude vždy výhodnější
pro ní, bude-li moci se postaviti se závodem ukončeným k provádění
docela schopným, nežli s věcí nedodělanou dle časových potřeb nezří-
zenou. Ostatně jest záležitosť pivovaru akciového posud v nejprv-
nějším zárodku, uplyne zajisté ještě trochu času, než se myšlenka tato
uskuteční a ležela by věc důchodenská tím jenom marně dlouhý čas
ladem. A to již jest škodou, při obchodu se jedná o to, kdo dříve
přijde. Kdo přijde dříve, ten mele dříve, a povinností zastupitelstva
obecního jest, aby hledělo k tomu, by obec pozdě nepřišla. Pročež
caveant consules - my jsme naší povinnost učinili, záleží nám na zdaru
obce jako jinému a každému, a nepronásledujíce při tom nic, než my-
šlenku pokroku obecního, rádi otevřeme sloupce listu našeho každé
vážné polemice o této věci, an se nám zdá býti opravdou tak vážnou,
že se jedním článkem vůbec odbýti nedá, a že by potřeba bylo, vy-
měněním obapolných náhledů otázku vytříbiti a jí ctěnému obecenstvu
