Politický přehled.
střechy odtlučeny byly. Mimo to ten neuhasitelný oheň chrámový
krov i věž, na kteréž 4 zvony se nacházely, skoro až do gruntu strávil,
jakož i dva menší zvony a třetí 39 centů těžký; čtvrtý a ten nej-
větší, který 76 centů vážil, zůstal sice celý, ale též velmi porušen
byl, že hlas docela ztratil, a znovu přelit býti musil, pak radní dům,
děkanství, dívčí škola, při kteréž též důchodenská sýpka byla, a masné
krámy do gruntu shořely. V radním domě shořelo hořejší oddělení
celé mimo jednoho klenutého pokojíku, v němž se hlavní registratura
nacházela a který železnými dveřmi a okenicemi zaopatřen byl. Do-
lejší oddělení zůstalo neporušené. Na hoře v radní světnici shořela
všecka se tam nacházející písma a zakonní knihy, všecky krásne obrazy,
mezi kterými jeden mistrný kus byl, šestero vyobrazení města Domaž-
lic, rozličného věku malované, nejstarší bylo od roku 1200, pak Mühl-
steinová mappa českých lesů, zvláště k Domažlickému panství patří-
cích; v radní kanceláři a v rychtní světnici všecky písemnosti sho-
řely. Při tomto hrozném ohni, Bohu díky! jenom dva lidé smrtí
sešli, totiž: jeden soused nesa vědro vody k hašení, od padajícího
štítu zabit byl, (jmenem Václav Doubek v čísle 51.), a jedna panna
(Terezie Kryštofova v čísle 47. na náměstí) při vynášení se opozdivší
na prach shořela, pak jedna k porodu pracující měšťanka (choť Vikto-
rina Radla v čísle 50.) ze svého plamenem hořícího domu na před-
městí donešená po porodu k ránu skonala. Mimo to bylo mnoho
lidí těžce poraněno. Hrůza pojala každé citelné srdce při spatření
toho pohořelého města, neboť při tomto ohni přes 300 rodin pohořelo
a v něštěstí upadlo a škoda, kteráž tomu městu toliko na staveních
nastala, vztahuje se přes 505145 zl. v. č., mimo mnohých jiných
nábytkův, stavů, řemeslnických nástrojů a nádobí, zásob zboží a obilí,
které měšťanům shořely, a přes 200 tisíc zl. v. č. vynáší.“ —
O jaká to bída, jaké to neštěstí připadlo na město naše! Vším
právem mohl tu kazatel P. Jan Cenefels v chrámu děkanském na
novo pokrytém v smyslu proroka Jeremiáše dne 8. září volati s pláčem:
O město Domažlice! komu tě přirovnám? Kde jest bída bídě tvé
podobná? Silnice tvé všecky jsou pusté a prázdné, žádný nepřichází
k slavnosti. Kněží tvoji vzdychají a lkají; tvé panny jsou smutné
a truchlivé. O vy všickni, kteříž cestou kolem jdete, patřte na mne
a pozorujte, jeli bolest mé bolesti rovná? Neboť Pán navštívil mne
v den prchlivosti hněvu svého.“
Zprávy domácí.
Z Prahy. Poněvač v druhé polovici září a v řijnu delegace
budou zasedat, v zimě pak zase říšská rada bude svolána, vyhradí
prý ministerstvo zákonodárným pracím zemských sněmů druhou po-
lovici července. Však konečné rozhodnutí o tom stane prý se teprv
po skončeném zasedání říšské rady. K tomu podotýká „Tgblt.“:
„Nepřijmou-li haličtí poslanci parlamentem nabízené vyrovnání, ne-
bude se as s rozpuštěním haličského sněmu otáleti, a vy-
psání voleb mohlo by pak míti za následek, že by zasedání zemských
sněmů ještě bylo zkráceno.
Z Vídně. Dnes odbývala se před odjezdem císaře do Pešti velká
ministerská porada, v niž celá další činnost vlády vzhledem k Če-
chám se ustanovila, a císař všechny návrhy ministerstva, i ohledně
volební opravy, schválil.
Z Vídně. „Wiener Ztg.“ přináší dnes jmenování svob. pana
Kübecka mimořádným vyslancem u papežské stolice. Tím stal se
p. Kübek nástupcem hr. Trauttmannsdorffa, jenž byl nedávno jme-
nován místopředsedou panské sněmovny. Rakousko má nyní tedy v
Římě dva vyslance. hr. Wimpfena u dvoru krále italského a barona
Kübecka u papeže.
10
Zprávy zahraničné.
Z Paříže. Z kapitulace Sedanu známý general Wimpfen uve-
řejňuje, že celé té bídné komedie u Sedanu a jinde jest vinen jediný
Napoleon sám. — Zároveň žádal prý Wimpfen ministerstvo volby,
aby ho vyškrtlo z řady francouských generalů.
Z Paříže. Ministr financí Goulard oznámil v zezení komise, že
vytáhne německá posádka z Francie teprvé po úplném zaplacení váleč-
né náhrady.
Z Neapole. Výbuch Vesuvu lze považovati za ukončený. Oby-
vatelé některých míst vrácejí se opět do opuštěných příbytků svých.
Škody, které strašný tento výbuch spůsobil, jsou nesmírné, několik
měst jest zcela zníčeno, též velmi mnoho životů lidských vzalo za své,
Ze Štrasburgu. 1. května otevřena zde s velkým hlukem uni-
versita německá stojící pod dozorcem říšského kancleře německého.
Míra bídy roku 1822. v Domažlících ještě tím dovršena byla,
že krátce po velikém ohni v květnu následoval požár druhý dne 9.
července toho roku; neboť o 10. hodině dopolední vyšel opět oheň
na hořejším předměstí v stodole hostinského Augustina. Pekla zlomy-
slným založením a požár opět strávil 8 domů a šest stodol, jakož i
před květnem po dvakráté na Bezděkovském předměstí hořelo, tak
že ztráta těmi požáry roku 1822., připočteme-li k tomu zameškání
řemesla a průmyslu, snadno na jeden milion v. č. se počítati mohla.
Tímto navštívením Božím město naše ve vývinu svém a v zá-
možnosti velmi zdrženo bylo, a stopy tohoto neštěstí jen poznenáhla
mizely, ba teprv v naší době poslední známky jeho se vytratily.
A když v tomto měsíci konáme truchlivou památku tohoto ne-
štěstí, kteréž naše rodiště postíhlo před 50 lety, jak památku tuto
zasvětíme? Přede vším prosme Boha, aby trestající ruku svou odvrátil
od nás, a nedopouštěl na nás a příbytky naše podobnou nehodu a
soužení. Pak ale sami i v paměti mějme napomenutí, kteréž každé
noci se po náměstí vyvolává: „Opatrujte světlo oheň,
ať není žádnému škoden!„
Běda tomu, jehož neopatrností, nedbalostí neb do konce zlomy-
slností oheň škodný vznikne a příčinou bídy a nářku blížních svých
se stává.
Když by pak dopuštěním Božím požár vznikl, tuť nemeškej
žádný, každý pospěš ne k dívání ale k hašení, aby zhoubný plamen
záhy udušen a přemožen byl, k čemuž by zajisté velmi prospěl dobře
vycvíčený a řízený sbor hasičský, jakýchž v jiných menších městech již
stává, u nás pak posud jen pouhým přáním zůstává, ačkoliv při osvěd-
čené odvážnosti a ochotnosti občanů našich jen moudrého navedení a
vycvičení a trochu obětovností ze strany obce a obyvatelstva zapotřebí
jest. Pozor, aby snad nevyplnilo se u nás přísloví: „že po ohni spra-
vují se teprv stříkačky.“
Konečně když ještě z doby staršího požáru zbyl nám hned u
vchodu města našeho při kostele Matky Boží na hřbitově u Svatých
jeden ohyzdný a ku spadnutí se chystající zbytek, totiž krov na sta-
robylé věži gotické, kteráž bleskem zapálená dne 2. dubna r. 1648.
vyhořela: tuť postarejme se o to, aby i tento zbytek neslušný zmizel
a podporujme chvalnou snahu obecní rady, kteráž tuto věž slušným,
gotickým krovem ku ozdobě našeho města opatřiti chce a k tomu
konci dobrovolné příspěvky sbírati bude. Když předkové naši tolik
pro nás učinili a nám zanechali, pozůstavme i my po sobě památku
nejakou potomkům svým.
Zprávy místní a z vůkolí.
První máj, loňského roku zasypaný sněhem, probudil nás letos
k nejkrasnějšímu jarnímu jitru. Hudba zdejšího sboru ostrostřeleckého
uvítala s východem slunce, tohoto milostného posla krásného jara, v
pochodu městem a při libém hluku jejím laškovaly hojné tlupy mla-
dých hochů a dívek zdejších, těšíce se z krásného jitra a veselé hudby,
pozdravujíce takto příchod měsíce ode dávna lásce věnovaného.
As dvě hodiny později stěhoval se odtuď ritmistr Jäger se svou
škadronou bez všeho hluku do Klatov, odkuď byl téhož dne v poledne
jinou škadronou nahražen.
Odpoledne hudba v sadech střelnice shromaždila poměrně dosti
přátel přírody pod bujnou zelení rozvinutých již stromů a živo bylo
na stezkách čarokrásně ozářených leskem zapadajícího slunce.
Stráven takto první den příjemně v nově oživené přírodě.
Jiná společnosť konala první výlet na veselou horu ve společnosti
dám, při kterémž hlavně pojednáváno o otázkách vědeckých.
Při poslední valné hromadě akciového spolku cukrovarního zvo-
lení byli do správní rady pánové: Jozef Liška z Horšova, Emanuel
Prušák z Chotěměř, Čeněk Šafránek z Nové Kdyně, Josef Kreisa ze
Staňkov, z Domažlic pak p. p. Dr. Ant. Steidl, Pat. Karel Hájek,
Josef Ludvík, Václav Ludvík, Matěj Černý, Josef Hájek, Antonín
Srna, Jiří Kralovec, Dr. Václav Klíma, Josef Kratochvile, Jan Regal,
Petr Hana, Alexandr Doubek a Arnošt Jicha.
Z těch zvolen za starostu p. Dr Ant. Steidl, za jeho náměstka
p. Josef Ludvík, do správního výboru pak p. p. Václav Ludvík, Josef
Kratochvile, Antonín Srna, Petr Hana, Dr. Václav Klíma a Arnošt
Jicha. Za revisory účtů zvoleni pánové Vojtěch Hueber a Josef Felix.
Správní rada cukrovaru zdejšího jmenovala ve schůzi svě z dne
29. dubna 1872 zdejšího pana Václava Kralovce řídícím adjunktem
při cukrovaru.
Tyto dni odebeře se vícero rodin z okolí našeho do Ameriky.
Jistý měšťan zdejší, drže louku ve vsi Havlovicích v nájmu na-
sypal na ní jedu, čimž všecka tam se pasoucí drůbež otrávena byla.
Za ředitele zdejšího cukrovaru zvolen byl ve valné hromadě dne
28. dubna letos odbývané, dosavádní ředitel cukrovaru v Kopidlně
pan Emil Korab.
Průmyslová výstava v Praze. Upozorňujeme ctěné obecenstvo,
které k letošní svatojanské pouti do královské Prahy zavítá a zejmena
kruhy živnostenské, že ode dne 8. až do 22. května 1872 odbývati
se bude na ostrově střeleckém výstava průmyslová, která podle při-
hlašování českého průmyslnictva slibuje býti poměrně velmi zajímavou.
Udělování odměn díti se bude dne 15. a slosování zakoupených před-
mětů dne 20. května 1872.
V neděli ráno v 11 hodin bude pronajmutý na radnici dovoz
100 sáhů parezů pro cukrovar zdejší.
