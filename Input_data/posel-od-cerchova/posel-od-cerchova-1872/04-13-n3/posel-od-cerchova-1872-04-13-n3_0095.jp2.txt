Ročník I.
V Domažlicích dne 13. dubna 1872.
Číslo 3.
POSEL DD ČERCHOVA
Týdenník pro zájmy politické, obecné a spolkové.
Vychází každou sobotu o 3. hodině
odpoledne,
v knihkupectví Jr. Prunara
Dopisy, inseráty a předplatné peníze buďtež zasílány redakcí franko,
na náměstí a stojí:
Reklamace nezapečetěné se nefrankují. Dopisy bez podpisu se nepřijímají,
Pro Domažlice:
Poštovní zásilkou:
rukopisy se nevracejí. Plat inserátů obnáší za řádku třísloupcovou poprvé
čtvrtletně
80 kr.
čtvrtletně
zl. 10 kr.
půlletně
půlletně
2 „ 20 „
. 1 zl. 60 „
3 kr. za každé následující uveřejnění 2 kr. mimo kolek 30 kr.
40 „
3 „ 20 
ročně..
ročně
K volbám do sněmu zemského.
českého, aby dobil volebního vítězství, jelikož se dá předpoví-
dati, pakli Čechové zvítězí, že se bude dále vyrovnávati na
základě českých základních článků.
Volby do zemského sněmu království českého upoutaly
na se téměř všechnu pozornost nejen v naší vlasti a ostatních
zemích rakousko- uherských, ano i cizina sleduje postup vo-
lebního boje našeho s pozorností dosud nevídanou. Odpůrcové
naši napínají veškeré síly, chápou se prostředků všelikých, aby
své straně k vítězství domohli, a tím panství nad námi aspoň
na čas si upevnili. Nejtůžší boj veden ovšem ve volebním
sboru velkostatkářů, poněvadž výsledek volby ve sboru tom
rozhodne, zdali na sněmu Českém většina ústavácká aneb strana
historického práva zasedati bude. V posledním čase provede-
no na straně ústavácké vícero rozdělení velkostatků, aby jen
počet hlasů rozmnožen byl, a bohužel i několik statků od na-
šinců v době této odpůrcům prodáno. Avšak strana naše
též nelení a hotoví se k nastávajícímu boji a bohdá k boji vítěz-
nému. Nesmíme však zapomenouti pro volby velkostatkářské,
voleb v skupení měst a venkovských okresů, které neméně
důležité jsou a v nichž pravé neskalené smýšlení většiny ná-
roda se jeví. Odpůrcové naši nečiní ovšem ve sborech těchto
takých příprav na jaké jsme při volbách dřívějších zvyklí
byli, poněvač přesvědčeni jsou, že nic nemůže svornost naši
a vytrvalost zlomiti. Nesmíme se ale oddati netečnosti na
kterou jedině se strany nám odporné počítáno a nenechme se
od žádného přemluviti, že by snad na volbě měst a obcí ven-
kovských málo záleželo, vykonejme všichni občanskou povinnost
svoji, ať se odpůrcové práv našich přesvědčí, že nás častými
volbami ani neunaví ani zápal pro naši svatou věc neochladí.
Dokažme, že každé jich úsilí marné jest, že všechny prostředky
proti nám použité s výsledkem se minou, a že hotovi jsme
až do úplného vítězství na stanovisku zaujatém setrvati.
Každý tak kdož k volbě oprávněn jsi dostav se k volebnímu
osudí, položiž hlas svůj na váhu, ať okážeme světu, že jsme
národ pokročilý, uvědomělý a že svatou naši věc hájiti bu-
deme až do těch hrdel a statků. Voličové! Dostavte se k
volbě v počtu co možná nejvěčším, neohlížejte se na žádného,
volte svorně jako až dosud naše národní kandidáty.
Politický přehled.
Zprávy domácí.
Z Prahy. Ve vnitřní politice naší i tento týden ničeho
se nezměnilo. Hlavní osou v kterou veškeré úsudky listů po-
litických té neb oné barvy se točí, jest posud volba do sněmu
českého. Až do vyřizení této záležitosti neděje a nestané se
žádná závažnější akce. Patrno z toho, jakou důležitosť vláda
přikládá volbám českým a jak opravdu osud ministerstva jen
tímto výsledkem rozhodnut bude. Jest tedy namáhání obou
stran v kurií velkostatkářské až zimničné, neboť ví, zvláště
strana ústavácká, že se jedná o její bytí neb nebytí při tomto
zápasu volebním.
Z Vídně. J. V. císař rakouský bude cestovati ku konci
měsíce po okresích Banátu, nouzí postížených.
Z Vídně. Arcivévodkyně Gisela zasnoubena byla dne
7. dubna s princem Leopoldem, synem bavorského prince
Luitpolda.
Z Inšpruku. Poslední valná hromada vlasteneckého
spolku v Niederandorfu vyslovila úplné uznání snahám národa
Zprávy zahraničné.
Z Berlína, Německý říšský sněm byl zahájen
Bismarkem, který z nařizení císařova předčítal trůnní řeč, již
poslední odstavec byl se souhlasem přijat.
Z Paříže. Dne 8. dubna byla skvělá audience u před-
sedy republiky francouské. Diplomatický sbor byl skoro celý
zastoupen; způsob přijímání — dál se po příkladě předsedy
spojených obcí — došel všeobecného souhlasu.
Část národo-hospodářská.
Pěstujme ovocné stromy. Pěstování ovocných stromů jest
v mnohých dědinách naší milené vlasti již od dávných dob zavedeno
a jeho užitek tak zřejmý a mnohonásobný, že se diviti musíme, proč
některé k tomuto účelu rovněž výborně se hodící krajiny ho doma
postrádají. Mezi tyto náleží též okolí domažlické, kde pro sadařství,
až na nepatrné výminky, po dnes doma málo jest učiněno, ač stro-
mům ovocným zde nejen půda ale i podnebí rozhodně svědčí. Kam-
koliv se ohlednem, uzříme skorem všechny okresní silnice, polní cesty,
břehy, rozsáhlé návrší a stráně, prázdné rokle a jiná stromům přimě-
řená stanoviště nevysázena a zbytečně jen pustému ladu ponechána.
Darmo zde se oko vůkol zhlíží, kde by utkvělo, a tak jinak příjemně
položena zdejší krajina ztrácí povznášejícího půvabu. Jinde použije
se každá píd země praktickým spůsobem, zde však leží z nadjmeno-
vaných pozemků nejvalnější čásť úplně ladem. Jaké to plýtvání
jměním a kapitálem! Daleko krásnější jest zajisté pohled na vlnící
obilí, kde alespoň po cestách jest ovocným stromořadím lemované,
než kde v pouhé jednotvárné rozsáhlosti beze vší přestávky v dálí za
obzor se ztrácí. Ostatně jest obilí co ozdoba úrodných polí vždy kratší, čí-
tajíc jen několik neděl: u vysázeného stromoví však bujným listím,
nádherným květem a rozkošnými plody nejen rozmanitější ale zároveň
i déle trvající. Čím více kde založeno stromořadí a ovocných sadů,
tím četněji se usadí roztomilí pěvci, z nichž každý i ten nejmenší
ročně na miliony zkázonosného hmyzu již v zárodku, hned ve vajíčku,
zníčí. Kde mnoho ptactva, tám nemůže škodný hmyz se tak
rozšířiti, aby ohrožoval svou nenasytnou žravostí vše osení, zahrady,
háje i lesy. Známo jest též, jak výdech hojného rostlinstva, hlavně
stromoví blahodárně působí na osvěžení celého těla, a jak jednokaždý
v květoucím háji neb sadu pookřeje a téměř znovuzrozen, všecek bla-
žen se cítí. Stromy vdychujíce dusivou kyselinu uhličitou a vydy-
chujíce naproti tomu oživující kyslík, čistí takto nejlépším a nejsna-
dnějším spůsobem vzduch, dýcháním tolika živočišstva, jakož i četnými
pochody hoření, kvašení, trouchnivění a jinými tak valně znečistěný.
Nad stromy není v celé přírodě lepšího počisťujícího prostředku
vzduchu za spoluúčinkování zlaté záři sluneční.
Již i ta okolnosť, že jedině ovocnářství za úrodných let z poměr-
ně malého pozemku největšího užitku při nejmenším nákladu a nej-
skrovnějším ošetřování přinésti může, zasluhuje již slušného povši-
mnutí a patřičného uvážení. V pokročilejších krajích rozmnožuje
dbalý hospodář ze sadařství každoročně ztrženými penězi znamenitě
své příjmy. Tak jimi v Porýnsku nejen jednotlivci, ale i mnohé
dbalé obce své obyčejné každoročné výdaje uhražují. Podobně i samo
Hanovránsko, jež přec svou severní polohou a otevřeností proti mrazi-
vým severním a východním větrům daleko chladnější jest naší vlasti,
odprodává ročně za sta tisíc tolarů krásného ovoce do blízké Auglie. Ano
Elk
