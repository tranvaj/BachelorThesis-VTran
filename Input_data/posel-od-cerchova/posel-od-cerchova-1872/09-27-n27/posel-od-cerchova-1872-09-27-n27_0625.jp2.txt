Sokol z Kladna. Veškerým u výletu přítomným jednotám
bratrským volá hřímavé „na zdar.“
Sokol kladenský.
Sokol z Cerhovic. Cerhovický sokol provolává Vám bratři
srdečné „na zdar.“
Chrpa, starosta — Campa, jednatel.
Sokol Novoměstský nad Metují. Statným Sokolům a
jejich příznivcům k slavnosti dnešní srdečné „na zdar“ a „sláva“.
Sokol Novoměstský nad Metují
Bratři Sokolové plzeňští a domažličtí v Domažlicích! — Nemoha
se s Vámi pobaviti, provolávám srdečné „na zdar“ a „sláva.“
Vojta.
Rokycany. Pevná bašto na pomezí českoněmeckém, jež vždy
statně návalům nepřátel odolala, tuž se na dále za heslem „Nedejme se.“
Několik měšťanů kr. města Rokycan.
Brandýs nad Labem. Tužme paže své, silme ducha, ať
zloba ni sboj nepřátel nás neleká. Za Sokol brandýsský
Hohmann, jednatel.
Sokol lomnický. K dnešnímu společnému výletu česko-
západních jednot tělocvičných upřímného bratrského pozdravu.
5
Mastný, starosta.
Vídeň. Účastníkům dnešní slavnosti provoláváme trojnásobné
Kitzberger, Starý, člen. Sokola domažlického.
„na zdar“
Plzeň. Za nedostavení naše voláme účastníkům třikráte „na
zdar“ a „živio.“ Heslo naše jest: Jeden za všecky a všichni za jed-
noho.
Občanská beseda.
Mladá Boleslava. Ač vzdálen, předce s Vámi myslí
spojen, slavnosti dnešní srdečné „na zdar“

Šeller, náčelník Sokola.
Budějovice. Všem milým, za účelem povznášejícím shro-
mážděným jednotám sokolským, povznáší nadšené „na zdar.“
Budějovická beseda, Effgert.
V noci odejel větší díl Sokolů a hostů dráhou k domovu. Ně-
kteří arciť zbyli a bavili se ještě výborně druhý den při uspořáda-
ném koncertu a taneční zábavě. Zábava ta shromáždila nejen bujný
květ domážlické krásné pleti, nýbrž i vybraného obecenstva v síň ta-
neční a ukončila takto slavnost 15. září nejskvělejším spůsobem. Ne-
popíratelných zásluh o provedení tak obtížného programu získal sobě
nevšednou rázností a přičinlivostí v každém ohledu známý náčelník
domažlické jednoty, br. Maerc, vzor českého Sokola. Na zdar!
0.8
Jeviště přírody.
5H9q vbs
Život včel.
iunohi
(Pokračování.)
Přede vším záloží jim na tom, by svou říš proti nezvaným hostům
pojistily a jelikož včelky nepřijímají docela žádné návštěvy cizých
družek, tím méně vystojí zajisté nějakou cizou osadu u vnitř svého
státu. Domácnost jest jim svatyní neporušitelnou a každý vetřelec,
jenž by domácí tajemství zneužíti chtěl, zaplatí svou všetečnost životem.
Hnedle rozlítne se tlupa statných dělníků po stromích lesů a
sadů, sbírajíce zvlášté z mladých výhonů maďalů, topolů a jiných
stromů vyloučenou pryskyřici, kteroužto na místě hned v balíčky
uhnětou, načež do košíčků uloží a letmo v úl zanesou. Snešenou
pryskyřicí zalepí všechny i sebe menší škuliny a otvory, by zamezily
každé bezprávné pozorování z venku a ani paprsku slunečnímu nedaly
vniknouti v obor své tiché působnosti; ano zalepí a zamažou i okénka
pečlivě, jež má úl po straně zasazené pro bližší pczorování, jest-li že
včelař sám zakrytím těchto okének posouvacími, neprůhlednými oke-
ničky tomu nepředejde.
Tak ohradí celou říš jaksi čínskou zdí a zamezí každé vmíchání
a vsáhnutí cizé moci do svých vnitřních záležitostí, ponechajíce toliko
jedinou bránu pro východ a vchod celému obyvatelstvu, tak zvané
česno, jež stráží snadno před vpádem nepřátelským obhájiti lze.
Proměníce takto celý svůj stát v nedobytnou pevnost, přikročí
napotom i hned ku provedení stavby jednotlivých osad ve spůsobě
pláství pro nadějné potomstvo své a k založení bohatých zásobáren
pro možné příhody a nehody budoucnosti. Pro sebe nestaví dělnice
však nijakých domků, nýbrž spokojí se úplně jako proletáři a bezma-
jetní žebráčkové přebýváním na ulici mezi plástvy.
Všechna svá stavení provedou z vosku dle určitého plánu a sice
tak slušně a pravidelně, jako by ze soustruhu vyšla, ano i jednotlivé
částky jejich vyhlíží, jakby kružidlem a pravitkem změřeny byly.
Po ukončené nejnutnější stavbě rozlétnou se snůšky po květou-
cích nivách, polích a lukách ssájíce nektar z něžných květů a setřevše
kartáčky vonný pel, odnáší jej v košíčkách svých domů. Snešený
med tvoří jedinou přirozenou potravu včel, pročež si ho dělají zásoby,
by v době špatného počasí měly od čeho tráviti. Z nadbytku poži-
tého medu, vylučují tuk na kroužcích břichu v podobě šestibokých
destiček, jenž se voskem zove a žádoucné stavivo pro byty a záso-
bárny tvoří.
Stavba buněk započíná vždy s hora a vzrůstá na plástvy dolů
splývající, které v přiměřené vzdálenosti za sebou následují, by mezi
nimi pracovité dělnice pohodlně se pohybovati mohly. Jakmile z
článkův bříška vyzískají nějakou destičku vosku, tak ji jiná včelka i
hned uchopí a na místo díla zanese, zde stále hněte, při které práci
se pořáde kolem sebe vrtí. Pohybem tímto musela by povstáti vál-
covitá buňka; ale samotná včelka nikdy nestaví, kolem ní jsou její
družky v stejném spůsobu zaměstnány, jež se na vzájem, jak jen
možná, sblížují, by ani nejmenší prostora nevyzužitkována nezůstala.
Tím přijdou mezi sebou vůbec velmi do úzka, a buňky vzájemně se
tlačí, čímž šestiboký tvar jejich nutně se vyvolá. Všechny tyto, jakož
i jiné práce snadno pozorovati v úlech zřízených dle zásad Dzierzonských.
Když jest stavba buňek v plné činnosti, tak přistoupí královna
k důležitému zaměstnání. Prohlídne každou buňku, a je-li čišta,
vloží do každé po vajíčku, jež tupým koncem na dno připevní. Při
této vlastenecké činnosti jest vždy doprovázena vícero dvorními dá-
mami, které s velikou uctivostí ji obkličují, skloněnými hlavami
jsouce k ní obráceny. Občasně odpočine sobě královna na nějakou
chvíli a ustane prozatím od dalšího kladení vajiček; tu se k ní v
úctivosti přibližují dvorní dámy, oprašujíce a cidíce její šat a podá-
vajíce jí posilnující potravy.
Čím více jeví královna náklonnost k dalšímu kladení vajíček,
tím pilněji a neunaveněji staví dělnice nové světničky dětské. Prvně
stavěné jsou všechny stejné velikosti, ale napotom vybudují mezi
nimi jednotlivé byty, které jsou prostornější a vyšší. I do těchto
vloží královna po vajíčku.
Konečně shotoví několik bunic, které se znamenitě od všech do-
savádních rozeznávají; zavěšeny jsou přímo dolů na spodní straně
pláství a poněvadž samy o sobě stojí, nejsou více hranaté, nýbrž
okrouhlé, majíce takové velikosti a pevnosti, že ze staviva jedné této
buňky as 150 jiných by se vystavěti mohlo; jsou to královské ko-
lébky, do kterých královna vloží též po vajičku pro nástupce šlech-
tického rodu panovnického; z prvnějších však líhnou se dělnice a
trubci.
Královna nakladouc vajíček nadzmíněných, ponechává teď všechnu
péči o jejich zdar pečlivým dělničkám. Sotva že byly tyto příby-
tečků čistých s dostatku zařídily, již opět nové starosti na ně nalé-
hají. Jest jim přede vším pečovati o malinká robátka k životu pro-
citnuvší, jakož i o snešení hojné zásoby medu pro ve vyhlídce sto-
jící zimu.
Z příčin těchto dělnice nejen pilně snáší, ale staví i nové špi-
žírny a rychle jich naplňují, pokud dílu přívětivá povětrnost a bohata
květena přeje. Jakmile slunko vstane, již včelky jsou čilé a hnedle
se rozlétují po zlatých paprscích na vše strany, by scelovaly prvním
úsvitem probuzená kvítka po pestrých luzích a ssály nektár z me-
dových žláz rozkošných květů, jejž v med převařují a v naplněných
buňkách neprodyšně zavíčkují.
Popatřme však opět do síní dětských, jaká změna s kladenými
vajíčky mezi tím se byla stala.
Útlé dělnice berou ochotně na sebe ten úkol, vajíčka, by se ne-
zastudila a k líhnutí přispůsobila, zahřívati je teplem svého těla.
Nic je k tomu tak snadno nepřivede, aby vajíčka opustily. Uhodí-li
i časně z jara mráz a včely ostatní se schoulí, by se snáze zahřály,
neopouštějí věrné chůvy svěřených sobě vajíček, byť by i na nich
zmrznouti měly. Za pilného hlezení proklouzne as třetího dne skrze
obal vajíčka nepatrný a beznohý světoobčan, jenž ani v nejmenším
včelce podoben není. Dělnice se ho však s péčí mateřskou ujmou a
hnedle mu předkládají výbornou kašičku, jež samy byly z medu a
pelu květného pro útlá robátka chutně připravily. A zajisté nižádné
královské dítko nejedlo kdy tak jemné kašičky, jak úpravnou dostá-
vají nedospělé včelky od svých pečlivých pěstounů. Moučka k ní
snešena jest z nejkrásnějších kvítků lučních a polních, jest to čistý
jemný květinový pel na kaš medem zadělaný a v žaludečku medovém
převařený. Takto se dělnice stávají kojné, věrné chůvy a zároveň
vzorné pěstounky vyvinuvším se včeličkám po celou dobu jich nedo-
spělosti. Jakmile chovanci jejich povyrostli a potravy si více nežá-
dají, tak jich voskovými kruhy bedlivě zavíčkují. Jsouce takto od
světa odloučeni, zůstávají samy sobě ponecháni, i utkají si, nepochy-
bně z dlouhé chvíle, hedvábnojemný rubáš kolem celého tílka, načež
upadnou v hluboký spánek, z nějž se konečně ku svému vlastnímu
prospěchu příznivě změněni k novému životu probouzí a z svoskové
své rakvičky na boží světlo hnedle prokousají. Tu je již milé družky
s radostí očekávají a srdečně vítají, očištujíce jim pečlivě jejich šat a
podávajíce jim sladouňkého medu k náležitému svému posilnění. Celá
tato proměna od kladení malinkého vajíčka až v úplné vyvinutí mla-
distvé dělničky trvala as 21 dní.
Jakkoliv včelky jinak jen s největší něžností o zdar a dokonalý
vývin pečují, tak předce podržují jinak až dosud drsné zvyky starých
Spartánův, odchovávajíce jen statné mladé občany, usmrtivše hned
všeliká nedochůdčata, jakmilé tato jen z kukly vylezou,
Podobně ošetřují i ostatní jinak bezpomocné sobě moli ve větších
buňkách trubčích, které poodrostlé ale klenutě zavíčkují, z nichž as
24. dne mladý trubec si vylítne.
(Dokončení.)
S přílohou.
