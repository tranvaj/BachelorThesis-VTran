Práce člověka živí, práce člověka obveseluje a spokojeným činí, práce
člověka i před mnohými chybami chrání, kteréž zahálka plodí. A pro-
tož blaze rodině, v kteréž všichni odrostlí oudové práci milují a pilné
ruce k práci přikládají; tam zajisté nouze nebude míti přístupu do
domu. Blaze obci, kteráž nemá lenivých povalečů a zahálčivých bla-
tošlapů, o nichž napsal sv. apoštol Pavel: „Nechce-li kdo pracovati,
aby také nejedl“; v obci takové usadí se blahobyt a zámožnost.
Blaze vlasti, v kteréž lid pracovitý, přičinlivý a průmyslný přebývá;
země taková, národ takový bude míti hojnost chleba, bude bohatnouti;
neboť ze skušenosti víme, že jako jde stín s člověkem, tak že kráčí
hojnost s pracovitostí, tak že ale též bída vleče se za leností. „Nouzi
způsobila ruka lenivá, ruka pak silných, přičinlivých, obohacuje“, tak
ubezpečuje neklamné slovo Páně.
A že národ náš český jest přičinlivý a pracovitý, to mu ani
jeho největší odpůrcové odepříti nemohou a důkazy toho nemusíme
ani doma ve vlasti hledati; vyjděmež do všech měst větších mocnář-
ství rakouského, ba i za hranice naší říše, a všude mezi dělníky a
pracovníky v rozličných dílnách a závodech nalezneme krajany své,
nalezneme pilné ruce české, kteréž se ovšem často za malou mzdu
namáhají a mozolí k obohacení cizinců a lichvářů. A jak se nakládá
s tímto českým lidem pracujícím v cizině? Nakládá se s ním, abych
to v podobenství pověděl, as tak jako s citronem, kterýž, když jsme
s něho voňavou kůru oloupali a chutnou šťávu do poslední kapky vy-
tlačili, pak co nepotřebný odhazujeme. Tak činí se i s lidem naším;
když jeho sílu využitkovali k obohacení svému, pak jej opět s tělem
vysíleným neb zmrzačeným, s duchem chybami velkých měst zne-
mravnělým takořka odhazují, domů do vlasti zpět jej posílají. —
Nejsem ovšem proti tomu, aby lid náš šel na zkušenou třeba
i za hranice vlasti své do krajin a měst vzdálených, aby viděl co
jinde moudrého vyskoumali, s jakým prospěchem jinde pracují; pak
ale aby, vrátiv se domů, vědomostí a zkušeností v cizině nabytých
mohl ve vlasti své použíti ku zdaru průmyslu domácího, aby pak,
maje slušnou obživu doma, mohl pracovati dle chvalného přísloví
předkův našich: „Zůstaň ve vlasti své a živ se poctivě.“
Zdaliž tedy nemusíme dobrodinci vlasti a národa svého nazvati
ty muže šlechetné, kteří ne ze ziskuchtivosti a lichvářství, nýbrž co
praví lidumilové počali o tom přemýšleti, jak by lidu pracujícímu
zjednali práci a chleb ve vlasti? kteří, aby průmyslu domácímu za-
opatřili potřebných peněz, zakládali záložny a spořitelny, kteří počali
se spolčovati a na akcie zřizovati průmyslové závody všeho druhu, z
nichžto nejlépe se zdařily v novější době cukrovary české?
A takového závodu bylo i potřebí krajině naší. I okres náš měl
posud přebytek pracovních sil a nedůstatek práce; neboť každoročně
na sta tisíc lidí ubíralo se na kratší neb delší čas z vlasti přes hra-
nice. A když jsi potkal takový zástup lidu na cestě a dotazoval jsi
se jich: „Kam jdou?, proč opouštějí domov svůj?, proč dítky bud
sebou vlekou do ciziny, kdež bez vychování, beze školy sdivočí a
spustnou, aneb proč dítky své bez dohlídky otcovské, bez lásky ma-
teřské doma nechávají u lidí cizích, stěhujíce se od nich daleko?: ja-
kou jsi dostal odpověď? Odpověď byla vždy stejná: „Nemame práce,
nemáme chleba, protož, ač nerádi, musíme opustiti domov svůj.“

A hle tomuto nedůstatku bude nyní pomoženo. Neunaveným
přičiněním muže šlechetného, jehož město naše s chloubou svým ro-
dákem nazývá, a kterýž by zajisté, kdyby možno bylo, všechen bla-
hobyt v naše rodiště a v okres náš snesl, usilováním p. t. pana
Med. Dra. Antonína Steidla založen a vzdor tisícerým překáž-
kám skoro dokonán jest akciový cukrovar tento, jehož účel jest hlavně
trojí. Zde má nejprvé plodina polní v chutné zboží spracována býti,
aby takto peníze za surovou plodinu i za její spracování ve vlasti a
krajině naší zůstaly. Tento cukrovar má dále našemu hospodáři po-
skytnouti příležitost, by mohl bez dalekého dovozu pěstovati užitečnou
kopaninu, cukrovku, a tím při dobrém výtěžku prohlubiti si půdu
orní a ji tak ku hospodářství střídavému upraviti. Konečně pak má
tímto podnikem nejen při pěstování cukrovky v hospodářství, ale i
zde při jejím sdělání zjednána býti práce lidem přičinlivým všeho
druhu, slabším i silnějším. Chvalný to zajisté účel! Aby však cu-
krovar náš tento účel docílil, neleží jen v lidském přičinění, ale spo-
čívá též a to hlavně na Božím požehnání. Zde potřebí cukrovky, a
té nemůžeme dáti slunce a dešť, zrůst a zdar, to jest v rukou Božích.
Zde pracuje oheň a voda ve způsobu páry, a tito živlové poslušni
jsou svého stvořitele; člověk jich používá k usnadnění těžkých prací,
ale v úplné moci má je Bůh. Zde používá se strojů při práci, a
dosti malá neopatrnost, dosti malé dopuštění Boží, může státi životy
lidské, může zmařiti namáhání lidské. Než vím, vážené shromá-
ždění, že ze skušenosti znáte pravdu starého přísloví: „Kde jest po-
žehnání Boží, tam se všecko vůčihledě množí“; vím že souhlasíte se
slovy písma sv.: „Nebude-li Hospodin stavěti domu, nadarmo pracují,
kteříž stavějí jej.“ Nebude-li Hospodin ostříhati města, nadarmo bdí,
kdož ostříhá ho.“ Vím, že známo vám ze svatého evangelium, že
nadarmo pracoval sv. apoštol Petr a tovaryšové jeho v lovení ryb,
pokud s nimi nebyl Božský Mistr; neboť vyznává Petr nezdar práce
své, řka: „Mistře přes celou noc pracovavše, ničeho jsme nepopadli.“
Když však byl s nimi Pán, a oni rozestřeli sítě své k lovení, zahr-
nuli takové množství ryb, že se trhala síť jejich a naplněny byly
lodičky rybami, tak že se téměř potopovaly. Víte to vy i já, že
když Bůh bude s námi, kdož bude proti nám. A protož prve nežli
vodou svěcenou tyto zdi a stroje vykropovati a církevné žehrati budu,
obracím se k Tobě ukřižovaný Pane a Spasiteli náš, a odporoučím
Tobě v ochranu dílo toto a žádaje za požehnání, volám prosebně řka:
„O Pane a Spasiteli náš, kterýž jsi po 33letém namáhání práci
vykupitelskou pro pokolení lidské dokonal a umíraje na kříži dílo
své Otci nebeskému poručil, řka: „Dokonáno jest!“ Hle i my, zde
pod křížem Tvým shromáždění, vzdor tolikerým překážkám dokonali
jsme dílo nesnadné, kteréž k vezdejšímu blahu lidskému má napo-
máhati. Aby se dílo toto naše zdařilo, odevzdáváme je dnes pod
ochranu Tvou. Osvěť a odvrať přede vším nepřátely a odpůrce, aby
ni slovem, ni skutkem dílu tomuto neškodili. Žehnej tomuto pod-
dniku našemu a dům tento naplň milostí svou. Žehnej polím našim,
aby potřebná zde plodina země v hojnosti na nich se rodila! Žehnej
ohni, kterýž zde společně s vodou ve spůsobu páry ku strojům jest
připřažen, ať žádnému není škoden! Žehnej strojům, kteréž zde
práci lidskou usnadňují, a když jsi, o Pane, po čas stavby životy
lidské před úrazem chránil, ochraňuj i dále životy těch, kteří zde
bydleti a pracovati budou, aby žádná rodina nemusela bědovati, že
zde ku škodě na zdraví, neb ku ztrátě života přišel její otec neb syn!
Osvěť rozum a řid ruku těch, kterýmž tento nákladný podnik bude
ve správu svěřen, aby všickni dle nejlepšího vědomí a svědomí po-
vinnosti své věrně konali! Požehnání Tvé, o Pane a Bože nás, budiž
s námi i se závodem tímto dnes a zůstávej zde po všecken čas! Amen.“
Řeč tato byla výtečná, mistrná, dojem na přítomné veliký, zvláště
v tu chvíli, když řečník srdečnými slovy, obrácen ku kříži, sepiatýma
rukama prosil za zdar podniku, a za ochranu Boží pro všecky, již v
továrně té budou pracovati.
(Dokončení.)
-čote!
-mná. ni
Zprávy místní a z okolí.
Oheň. Dne 23. t. m. o 4. hodině odpoledne vypukl oheň v
Stankovech, a než minulo půl hodiny, zachvátil zhoubný požár 10 stodol
vedle sebe stojících. Oheň vypukl takřka jedním momentem v sto-
dole a pak v stohu vedle stodoly. Že zúmyslně bylo založeno aneb
zapáleno, jest zcela víře podobno: Brzy po vypuknutí ohně dostavily
se na místo neštěstí mnohé stříkačky, totiž osvračínská, čečovická,
dvě horš. týnské, kanická a kolovečská. Zvláště se vyznamenali ha-
siči horš. týnští, jenž v počtu as 60 mužů se stříkačkou se byli do-
stavili, jen že pro nedostatek vody v dalším hašení ustát museli.
Škoda ohněm spůsobená páčí se na 5000 — 6000 zl. a jest tím
značnější, jelikož stodoly tyto byly majetkem chudší třídy, a vyjma
stavení nebylo nižádných zásob v nich pojištěno. Bylo by k přání
ale, aby lid náš při podobných příležitostech jevil věčší ochotu ku
přispění nešťastným.
Hasičské. Dnes v 7 hodin odbývá tělocvično-hasičská jednota
„Sokol“ v místnostech besedních celoroční valnou hromadu. Na pro-
gramu jest: 1. Zpráva jednatelská. 2. Zpráva účetní. 3. Čtení
změněných stanov. 4. Volba správního výboru. 5. Volné návrhy.
Střelbu do terče puškou flobertkou zamýšlí zaříditi několik
přátel střelby v zimní době v místnostech besedních. Pro večerní
zábavu jest to dojista věc chvalitebná, a doufati lze hojného účastenství.
Neslušnost. Při slavnostním průvodu k zasvěcení cukrovaru
zdejšího vtěsnal se jakýsi nespůsoba se zapáleným doutníkem až k
samým řadám sokolů. Průvod, na němž se všickni hodnostáři cír-
kevní i světští, všickni sborové měští, téměř celé měšťanstvo a značná
část občanstva okolního v slavnostním oděvu zúčastňuje za hlaholu
všech zvonů, jest povždy průvod městu posvátný, a tak málo jako v
kostele sluší se i při průvodu takovém kouření doutníků, a protož za-
sluhuje neslušné chování takové veřejného pokárání.
Dražba na dříví. V revíru volmavském, u „České studánky“,
byla držána 22. t. m. veřejná dražba na dřívi. Koupěchtivost byla,
nepochybně následkem posvícenského rozjaření, tak veliká, že byl sáh
obyčejného měkkého 28palcového dříví až za 8 zl. prodán. Přijde
tudy dříví to s dovozem do Domažlic bez rozkálání na 11 zl. Cena
to v krajině naší posud neslýchaná.
Úmrtí. Ve středu 23. t. m. v 1 hod. v noci zemřel zdejší
c. k. okresní sudí, pan Emanuel Machek, v 49. roku věku svého na
chorobu plícní. Jsa po dávnou dobu již churav, onemocněl před ně-
kolika nedělemi povážlivě na chrlení krve a byl až do své smrti neu-
stále na dům ano i na lůžko upoután. Poznav chorobu svou, soužil
se nejvíce myšlenkou, že nemůže povolání svému dostáti; bylť on
povždy velmi bedlivým úředníkem a mírným, svědomitým soudcem.
Vida se blížiti poslední dobu svého žítí, ve všem klidu duševním roz-
loučil se den před smrtí se svou rodinou a ustanoviv sobě spůsob
pohřbu svého, v pozorování sama sebe očekával, až jej věčný spánek
obklopí. — Pohřeb zesnulého odbýval se 25. t. m. ve čtyři hodiny
odpoledne za hojného účastenství zdejšího i okolního obecenstva. Zvláště
četně zastoupeno bylo úřednictvo okolní. Provázen zdejším sborem
ostrostřeleckým a jeho hudbou, ubíral se průvod ku hřbitovu „všech
Svatých“, kdež tělo zesnulého pochováno bylo.
Povyk na náměstí zdejším spůsobil jakýsi surový německý ves-
ničan o pravém poledni včerejšího dne v takovém spůsobu, že až
zdejší policajty ano i zdejší četnictvo na náměstí vyvolal, kteří pak
i hned se jej chopili. Nebylo však dosti, rozvzteklený Němec oháněl
v cislajtánském sebevědomí svém tak nerázně okolo sebe, jak se do-
vídáme, dal policajtu i políček, že museli i okolo jdoucí civilní osoby
ku pomoci povolány býti, nemělo-li se proti panu Němci zbraně po-
užíti, což by bylo v táboře cislajtánů veliké rozhorčení způsobilo,
Pozor na stroje! Dne 16. října b. r. bylo v mělnickém cukro-
varu mladé děvče tam pracující v pravém slova smyslu kolem lá-
máno. Bylo totiž zaměstnáno blíže kola, které řemenem taženo právě
bylo v běhu. V okamžení, když se děvče při své práci sehnulo, byl
mu stržen řemenem šátek s hlavy, a když jej chytit chtělo, bylo za
ruku řemenem uchváceno, kolem vyzdviženo a několikráte do kola
šmýkáno, dříve nežli se dělníkům ku pomoci přiběhlým podařilo řemen
s kola smeknouti a je zastaviti. Štastnou náhodou šlo kolo na prázdno
a bylo jak pod ním tak i nad ním dosti prostory, tak že ubohé děvče
jsouc šmýkáno, na nic prudce nenaráželo a ještě štastně vyjma zlo-
mení ruky a několik lehkých pohmožděnin životem vyvázlo.
Pokus zavraždění. V jednom čísle tohoto listu přinesli jsme
zprávu, že jistý zdejší mladý muž bodnul nožem milenku svou do prsou a
