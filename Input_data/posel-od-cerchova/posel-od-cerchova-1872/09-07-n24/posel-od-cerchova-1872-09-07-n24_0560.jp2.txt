Z toho bylo 77 spolkových cukrovarů. Pro příští rok
konají se již nyní na více místech přípravy k uskutečnění
cukrovarů rolnických, takže r. 1873 počet cukrovarů českých
dostoupí jistotně na 175.
Kdyby zřízování cukrovarů záviselo pouze na dostatečném
množství příhodné půdy, daly by se ještě zříditi nové závody
v kraji budějovickém, chebském, táborském a plzeňském. V
ostatních krajích je nyní již tolik cukrovarů, že by zaklá-
dání nových bylo na záhubu cukrovarů v krajích těch již
zřizených.
(Pokračování).
Z životopisu mužů o Domažlice zaslou-

žilých.
Z dějepisu města Domažlic podává P. K. Hájek, děkan.
P. ANTONÍN PŘÍHODA,
děkan a největší dobrodinec města Domažlic.
(Dokončení.)
Pořízením vzácného oltáře pro chrám děkanský v ceně as 16.000 zl.
a založením nadace s jistinou 15000 zl. děkan Příhoda nejen vyčerpal
jmění, dlouholetou šetrností nabyté, nýbrž ještě v značné dluhy upadl,
z kterých pro nešťastné nehody do smrti své nemohl více vyváznouti;
on dle slov písma sv. chudým se stal, aby jiné obohatil. Jedva že
svou dobročinností postavil si pomník nehynoucí v rodišti svém, po-
čaly se nehody a zármutky valiti na stařičkého děkana Antonína
Příhodu. Dne 21. ledna r. 1747. zemřel mu bratr jeho Jan Bedřich
Příhoda, měšťan a obecní rada v Domažlicích, pohřben jest první v
kryptě pod oltářem sv. panny Barbory, kteráž krypta nejvíce původem
jeho zřízena byla. Ještě nepřestalo truchliti srdce pana děkana Pří-
hody nad ztrátou bratra, s nímž se vroucně po celý život miloval.
s nímž se o provedení dobrých skutků svých radíval: a hle, již
druhá rána, mnohem bolestnější, zasazena byla zasloužilému kmetu,
horlivému knězi. Dne 26. července 1747., v den sv. Anny, okolo
hodiny třetí odpoledne vyšel oheň pod školou městskou v domě
Petra Ouřady, nyní v čísle 167. v ulici spálené, a v krátké době
prudkým požárem zkažen a zničen jest děkanský chrám, o jehož
ozdobu po celý život neunaveně se staral děkan Příhoda. Co bylo
uvnitř chrámu drahého a vzácného, všecko ohněm a zbořením klenby
zkázu vzalo, ba i sám stařičký děkan Příhoda, vynášeje nejsvětější
Svátost z tabernaklu hlavního oltáře do sakristie, jedva s životem
vyváznul, neb právě v tu dobu klenutí padati počalo. Jen s veli-
kým namáháním oltář Příhodovský, v kapli sv. panny Barbory po-
stavený, před zkázou zachráněn byl, ač již hořeti počal od zadu.
Mimo chrám, školu a 38 domů měšťanských shořelo též děkanství.
tak že děkan Příhoda, maje jiné těšiti, zbaven chrámu milovaného,
zbaven všeho pohodlí v pohořelém příbytku svém, sám truchliti musel.
Příbytek na děkanství sice ještě roku toho 1747. panu děkanovi ná-
kladem 307 zl. 32 kr. ovšem dosti nuzně upraven byl, ale nové
úpravy sbořeného chrámu děkanského již se nedočkal. Dvě leta před
svou smrtí musel P. Antonín Příhoda konati služby Boží v malém
cbrámu sv. Antonína na předměstí dolejším, kdež dle přání svého
též pohřben leží. Stářím a zármutkem skličen, ulehl dne 27. září r.
1749. k spaní a zemřel bez vědomí domácích k ránu, mrtvicí raněn,
tak že kostelník, přijda, aby pana děkana k sloužení ranní mše svaté
v den sv. Václava doprovodil, nalezl jej v lůžku mrtvého ležeti.
Oželen a oplakán od svých osadníků, pohřben byl před hlavním
oltářem u sv. Antonína, o čemž svědčí umrtní matrika č. IV. na
listu 10. v latinském jazyku takto: „Dne 28. září 1749. duši svou
náhle a nepředvídaně v obcování církve svaté Bohu odevzdal velebný
pán: Antonín Příhoda, děkan domažlický ode dne 13. února 1710.,
rodem z Domažlic, kněz jubilovaný, v stáří 82 let, jehož tělo dne
30. září pohřbeno bylo v kostele sv. Antonína Paduanského u stu-
pnů velkého oltáře od nejdůstojnějšího pana Jana Antonína Wagnera,
arciděkana Horšův-Týnského a administratora úřadu vikariatního.“ —
Z inventury a sepisu jmění a dluhů po smrti P. Antonína
Příhody vysvítá, že byl muž skromný, že nemiloval přepych v ná-
bytku a šatstvu, že nejdražší nábytek jeho byla knihovna jeho.
Součet všeho jmění pozůstalého činil 2882 zl. 6 kr. 41/2den. Součet
pak všech dluhů a požadavků na pozůstalost činěných, obnášel 3505 zl.
55 kr. 3 denáry, tak že se nedostávalo ještě 623 zl. 48 kr. 41/2 de-
nárů, mimo požadavek 500 zl. faráře Meclovského, P. Josefa Augu-
stína Reisera. Příčina, pro kterou pozůstalost nemohla všem dluž-
níkům stačiti, zdá se dle všeho ležeti v tom, že přátelé mnoho jmění
po náhlé smrti pana děkana rozchapali pod záminkou, že jim to bylo
za živa slíbeno neb darováno, a že mnohé požadavky přílišné za po-
hřeb a jiné výlohy činěny byly, tak že z toho nedůstatku nemůže
pan děkan právem viněn býti. Tak dokonal život svůj v nedostatku
horlivý kněz a dobročinný děkan domažlický P. Antonín Příhoda.
A jaké vděčnosti dočkal se tento dobrodinec v rodišti svém? Pa-
třím-li v dobu starší, mohl bych dle starého přísloví říci o Přího-
dovi, že rozsíval dobrodiní a stěžil nevděk. Za živa zakusil mnoho
neuznalosti a mrzutosti, proto že nemiloval hody a pitky, živ jsa
skromě v tiché domácnosti. Po smrti mimo zbožnou osobu Rosalii
Bělohradskou, sestru to jeho nástupce, děkana Bedřicha Bělohradského,
kteráž po 33 let P. Ant. Příhodovi na děkanství hospodařila a po
smrti jeho za něj, jakožto svého dobrodince, mši svatou v klášterním
chrámě založila, pamatoval málo kdo na zemřelého dobrodince Příhodu.
A protož umínil jsem si, památku tohoto muže zasloužilého z
nevšímavosti a zapomenutí vzkřísiti a novou vděčnost k němu v
srdcích potomstva vzbuditi. V kázáních a promluvách oznámil jsem
osadníkům život a skutky dobročinné P. Ant. Příhody. Při obnově
dlažby v chrámu sv. Antonína dal jsem neklenutý hrob před oltářem
hlavním otevříti, shledal jsem, že spodní prkno u rakve není posud
shnilé, a že tělo nohami k oltáři leží. Pro památku položil jsem
na hrob P. Ant. Příhody žulový kámen, na němž viděti jest písmeny
A. P. a rok úmrtí 1849.
Povzbuzení mnou páni študujíci učinili mezi sebou sbírku dárků,
kterouž jsem doplnil, z ní černou tabuli mramorovou od Effenbergera
v Praze objednal a r. 1862 do zdi na straně evangelní v presbyte-
rium sv. Antonína vsaditi dal, na kteréž tabuli zlatem psáno stojí;
„Zde leží ANTONÍN PŘÍHODA, děkan zdejší, zakladatel vzá-
cného oltáře v děk. chrámu, veliký dobrodinec študujících.
Narozen 1. května 1668. † 28. září 1749.“
Povzbuzením pana doktora Antonína Steidla dali páni študující
svému dobrodinci P. Ant. Příhodovi i tím svou vděčnost na jevo,
že založili r. 1864. zádušní mši sv. při kostele sv. Antonína, kteráž
každoročně 27. září za zesnulého pana děkana Příhodu sloužena bývá.
Hlavní důkaz vděčnosti potomstva podán býti má v blízké době
postavením slušného pomníku na náměstí zaklášterském, kteréž ku
poctě památky Příhodovy obec domažlická nazvala „Náměstí Pří-
hodovské.“ Pomník P. Ant. Příhodovi chystaný má býti slušný žu-
lový podstavec s nápisem, a na něm socha zvěčnělého pana děkana v
oděvu knězském, z dobrého pískovce v nadživotní velikosti. Vzorek
sochy, podaný panem Seidanem z Prahy, chovám na děkanství. A
odkud seženeme peníze na pomník důstojný tak velikého muže?
Slavná záložna domažlická věnovala k tomu účelu letos 300 zl., za
kterýž dar značný tímto srdečný dík vzdávám. Výnosem rozličných
zábav a dobrovolnými příspěvky posud sebráno přes 450 zl. K do-
plnění potřebného nákladu přispěje něčím obec, ostatní sejde se, jak
pevně doufám, dobrovolnými dary těch, kteří z nadace Příhodovské
těžili k svému vzdělání, jakož i všech vděčných občanů a rodáků
domažlických. Postavením pomníku vymažme nevděčnost předků
svých a oslavme památku největšího dobrodince města Domažlic,
P. Antonína Příhody.
štá
Otevření Vodní ulice.
Pro každé město jest životní otázkou praktické a volné upravení,
jakož i snadné spojení jednotlivých částí města, jelikož se hlavně
zlepšenými komunikačními prostředky obchod a průmyslná činnost
nejen usnadňuje ale i oživuje a k jistejšímu dosažení žádoucího roz-
květu přivádí.
Ulice dle starobylého a středověkého spůsobu uzavřené, postrá-
dají všeho obchodního ruchu a stávají se z příčiny té promyslně
mrtvé.
Z příčin těchto a mnohých ještě jiných nalezneme ve všech po-
kročilých městech ulice ze všech stran otevřené, kteréž opatření pro-
spívá nejen dotýčným ulicím, ale zároveň celému městu, usnadňujíc
mu volnější rozvoj a žádoucí vývin.
Jest tomu již dvě leta, co zdejší obecní zastupitelstvo uzavřelo.
Vodní ulice směrem někdejší šatlavy otevřená byla. Zvolená na to i
hned komise, jíž uloženo, by všechny potřebné kroky udělala, jejž by
k brzkému docílení a uskutečnění nadjmenovaného otevření vedly.
Konečně po dvou letech, dospělo se k žádoucnému uskutečnění za-
koupením domku v onom směru stojícího, a zaopatřením peněz ku
provedení věci. Jest jen k přání, aby k vůli veřejným zájmům, se
záležitost tato též brzy provedla a uskutečnila; neboť dosavádní
spojení Vodní ulice jest velmi neúplné a jednostranné, jsouc toliko
přeúzkými uličkami s náměstím a odtud teprvé pomocí těsné a úzounké
brány s předměstím dolejším docílené. Nebezpečí jest tím větší,
poněvadž v případě nějakého požáru, byl by zde všechen průchod
mezi většinou dřevěných domů nad míru zúžen a tudy nebezpečen.
Zároveň by musila jak v úzounkých s náměstím ji spojovacích ulič-
kách, jako i v nadzmínčné dolejší bráně pro úzkost a svahovitost
jejich nebezpečná zácpa nastati, což by jednak z příčin těchto, jednak
pro nepřístupnost k vodě osudnou katastrofu snadno vyvolati mohlo.
Otevřením ale této cesty docílí se nejen nejbližší, pohodlný a
volný přístup k potoku mlýnskému, jakož i k obecnímu rybníku
spůsobem nejkratším a nejsnadším, která okolnost nejen pro onu čtvrt
