města jdouce z pohřbu domů, 40 mladých na Koutské silnici vysa-
zených stromků. Na štěstí byli viníci vypátráni a slušně potrestáni.
Letos bylo opět v té samé krajině v běhu uplynulého leta 85 podob-
ných malých stromků svévolně pokaženo. Smutný je to jistě zjev
vzdělání vesnické mládeže. Kdy as dospějí vesničané naši k tomu
vzdělání, aby sami dobra všeobecného dbajíce, mládeži své šli do-
brým příkladem napřed a pachatele surovostí takových sami vyhle-
davše, je potrestali.
Výkaz účtů záložny v Domažlicích za měsíc listopad 1872.
Příjem: K reservnímu fondu složeno 12 zl. 60 kr. Vklady členů
14431 zl 10 kr. Vklady účastníků 2722 zl. 45 kr. Splacené zápůjčky
13025 zl. Splacené úroky a provise 1950 zl. 58 kr. Rozličné příjmy
4 zl. 52 kr. Hotovost kasovní od předešlého měsíce 7169 zl. 83 kr.
Součet 39316 zl. 8 kr. Vydání: Fond reservní 170 zl. Členové
vybrali vkladů 6624 zl. 82 kr. Účastníci vybrali vkladů 2255 zl.
63 kr. Vyplacené úroky 200 zl. 9 kr. Rozpůjčeno mezi členy
19575 zl. Rozlíčné vydání 152 zl. 9 kr. Obnáší 28977 zl. 63 kr.
Hotovost kasovní koncem měsíce listopadu 10338 zl. 45 kr.
Dárky sv. Mikuláše. Jako již po několik roků, také letos byla
přičiněním pana patera Camilla Marčana od dobrodinců zdejších dílem
sebrána dílem upsána značná částka peněz k účeli zaopatření oděvu
a obuvi pro chudé školní děti. — Na den sv. Mikuláše o 11. hodině
sešly se děti, jež poděleny býti měly ve škole, kdež v pěkném pořádku
rozloženy byly již dárky pro každé dítko zvlášť. Na každé hromádce
byla přišita cedulka s jménem dítěte, pro něž dle míry oděv byl
ušit a ustanoven. Za přítomnosti pana purkmistra J. Kresla, pana
radního V. Ludvíka, pana ředitele školy P. V. Kramera, pana Dr.
V. Klímy a více pánů hostů a pánů učitelů, k nimž se později také
přidružil pan hejtman Fülleky, promluvil důstojný pan vikář, P. K.
Hájek velmi dojimavými slovy k dětem shromážděným, řka, že v
den dnešní, kdež děti mohovitých rodičů jsou obdarovány hromadami
hraček, mlsek všeho druhu a mnohými potřebnými i nepotřebnými
věcmi, v tento den radosti dětské, že složili se zdejší přátelé chudiny,
aby dítkám, nemohoucím od chudých rodičů svých níčeho očekávati,
též radost spůsobyli; aby tyto též obdarovány byly a těšiti se mohly
z dne dnešního. Nebyla jedna z matek přítomných, jichž stál celý
dav poblíž dveř, která by nebyla slzela při dojemných slovech pana
vikáře. Dále povzbuzoval p. vikář děti, by pilně skolu navštěvovaly
a obrátil se k matkám, by děti své ku škole přidržovaly, aby takto
se stali z nich lidé společnosti lidské užiteční a naučily se více si
vydělati než dosaváde rodičům je možno. Napomenul matky, by šat
ten, jenž děti jejich obdržejí, jim v čistotě udržovaly, a když roztrhán
jest, řádně zašily a takto děti k pořádku přidržovaly a k ošklivosti
proti hadrům, jež jsou na těle liském vždy odznakem nedbalosti.
Na konci řeči jim vložil na srdce, by se s dětmi svými za dobrodince
své modlily. — Na to rozdáván byl šat dle seznamu a sice obda-
rováno bylo 115 dítek, z nichž obdrželo 25 hochů kabáty, 20 kalhoty,
20 střevíce, 16 dívek kabátky, 14 sukně a 13 střevíce. Dítky ty
náležejí z největší části školám zdejším obecním a občanským, také
ale několik škole trivialní a 1 realnému gymnasiu.
Bezohlednost. Co jsou platny všecky snahy obecenstva zdejšího
čelící na zrušení zastaralých zlořádů v městě našem, když přední z
měšťanů zdejších pořádek v městě takřka nohama šlapou. Mnoho-
kráte bylo již poukázáno na to, že klády na tak zvaném náměstí pří-
hodovském nakupené nejen ohyzdějí město naše, ale že jsou na místě
tom naprosto nebezpečné, neboť děti na nich se houpající snadno k
úrazu přijít mohou, což se již také mnohokrát stalo. Po mnohonásob-
ném již pojednání takovém, nejen že klády ty posud nejsou odklizeny,
— ale tento týden jich tam navezeno opět tolik, že až do samého
chodníku podél silnice dosahují, tak že v noci tudy jdoucí přes ně
klopýtnouti musejí. Jak se dovídáme, náleží klády ty panu J. Holýmu,
a jsme žádostivi, dlouho-li to tak purkmistrovský úřad zdejší trpěti
bude.
Schůze přátel zpěvu a hudby odbývala se dne 1. prosince v
místnostech besedních za příčinou vypsání konkursu pro učitele zpě-
vu a hudby. Co zeměpanský komisař byl přítomen c. k. okresní, p.
Parvonič. Za předsedu shromáždění tohoto byl zvolen člen komitétu
p. M. Märc. Když předseda byl schůzi s vřelými slovy zahájil, ujal
se slova jednatel komitétu pan Dr. Rubeš následovně:
Pánové!
Komité, kterémuž jste svěřili úkol, poraditi se o prostředcích, kterými by
se zpěvácký spolek náš zvelebiti dal, dovoluje sobě záležitost tu objasniti jak ná-
sleduje.
Přede vším poukazujeme k tomu, že chceme-li vůbec spolku prospěti, zapo-
třebí nám, abychom hleděli vypátrati příčiny, proč náš zpěvácký spolek stojí na
tak nízkém stupni, hledíce ku pokročilosti zpěváckých spolků jiných měst v Če-
chách, měst nazvíce menších Domažlic.
K tomu účeli třeba nám, abychom bez obalu a bez ohledu k osobnostem
příčiny ty odkryli, abychom zvěděvše takto chyby naše prostředky vynašli, kte-
rými by se daly překážky tyto, vývinu našeho spolku na ujmu jsoucí, odstraniti. Že ta-
kovýchto překážek v skutku stává, tajiti sobě nemůže žádný, kdož příležitost
měl výkony naše posouditi a myslíme, že právě zde na místě, chyby naše od-
haliti.
Každý zpěvácký spolek má dvojí účel: jednak zpěvem svým baviti, jinak
starati se o to, aby zpěv vůbec se zveleboval a údové ve zpěvu se zdokonalili.
Náš zpěvácký spolek nevyhovuje ani tomu ani onomu účeli.
Netřeba podotýkati, že od našich údů požadovati nelze, aby byli virtuosi
aneb zpěváky operními, tolik však žádati můžeme, vzhledem k účeli spolku na-
šeho — žádati musíme, aby zpěvák znal aspoň základy zpěvu, aby měl sluch
hudební a aby uměl intonovat.
Dokud se většina údů činných neprodeře těmito překážkami, nelze zdaru
žádného se nadíti. Znalec, komuž se příležitost poskytla, poslechnouti zpěv náš,
souditi musí ihned, z jakých sil sbor náš jest složen, — ba není k tomu ani tře-
ba býti znalcem. Máme zpěváky, kterým nikdy příležitost dána nebyla, přirozené
vlohy hudední vytříbiti — myslíme ty, kteří neznajíce theorie hudby dobrým
sluchem se vyznamenávají; — máme zpěváky, kteří, znajíce aspoň základy hud-
by a zpěvu, hlasu ale nemají: máme pak zpěváky, již nemají hlasu a pozbývají
znalosti všech základů, a máme konečně bohužel pramálo zpěváků, kteří v obojím
směru jaksi prospívají, jichžto umění však vždy jen co prostřední, co nedokonalé
poznamenati sluší.
Každý nepředpojatý posoudí, že při takovýchto sílách, při tak rozmanitých
elementech ničeho dokonalého vyvésti nelze. Příčinu, proč prohlídka tato tak
neuspokojivý výsledek podává nelze hledati v našem kruhu; neboť údové naši
více méně, jedni k vůli svému hlasu, jiní k vůli znalosti zpěvu — všichni ale
z lásky k hudbě a ku zpěvu přistoupili k našemu spolku, z čehož jde, že všichni
máme vůli dobrou věci samé posloužiti. Příčinu hledati sluší jinde.
Pozorujeme-li hudbu v městě samém, — nemáme ani jednoho odboru hudby
řádně zastoupeného. Kostelní zpěv nemůže proto prospěti, jelikož nemáme sil
mladých, které by mladistvým orgánem nahradily pracné namáhání starších.
Nechceme nikterak snad zlehčovati snahy pánů zpěváků kostelních, kteří
nevšední pílí funkce jim svěřené zastávají. Výsledek však, který sám s sebou z
přirozenosti věci plyne, není takový, jako by byl, kdyby mladé, cvičené síly —
vedeny jsouce nynějším ředitelstvím kůru, účinkovaly, a víme všichni, jak nepří-
jemný dojem kostelní hudba na mysl lidskou činí, nejsou-li party sílami do-
statečnými obsazeny, a je-li ředitel kůru k tomu poukázán, vypomáhati při pro-
dukcí brzy sopránu, brzy tenoru, zpívati spolu bass a účinkovati snad mimo to
spolu na šmicovém nástroji!
Podobné nesnáze nalezáme u sborové hudby a nechceme o věci té mluviti,
an se náhledy naše o záležitosti této zajisté srovnávají. Nemluvíme o výkonech
jednotlivců — co mluveno platí o výsledcích, které hudba a zpěv v našem městě
vůbec vzbuzuje. Bohužel, že jsou to výsledky vesměs neuspokojující. Jaká toho pří-
čina? Zajisté odpověděti dlužno na otázku tu, že jediná příčina jest ta: „mlá-
deži že neposkytnuta příležitost učiti se dokonale hudbě a zpěvu.
Nemáme zde v Domažlicích nikoho, kterýž-by sobě byl obral za úkol, cvičiti
mládež v hudbě a ve zpěvu, nemáme nikoho, kdož-by měl ku cvičení takovému
znalostí potřebných, spolu potřebné energie a potřebného času. Jen ten, kdož
požadavky tyto v sobě spojuje, těšiti se může žádoucnému výsledku a jen osoba
k úloze této schopná, jež výhradně úkolu tomuto sloužiti musí, docílí žádoucího
úspěchu. Aby však úloze takové dostála, musí se věnovati výhradně úkolu, vy-
učovati zpěvu a hudbě a musí jí býti řádné živobytí zabezpečeno Každý z nás
nahlídne, že nám žádnému škoditi nebude cvičiti se ve zpěvu, — ti, kteří v
skutku láskou k hudbě lnou, aniž by byli měli příležitosti naučiti se zpěvu, za-
jisté s radostí uchopí se příležitosti, zasvěcenu býti v milované umění, druzí,
kteří základy hudby znají aneb jsou cvičenější, z lásky k věci budou podporovati
snahy učitele, pomáhajíce tam, kde toho potřeba bude a i ti, kterýmž hlas vadí,
aby prospěli celku, vyhoví přáním učitele.
Ač nikterak očekávati nelze, že spěvácký spolek náš pro přítomný okamžik
prospívati bude, přec nadíti se můžeme, že pro budoucnost nejen údové nynější
se poměrně ve zpěvu vycvičí, že ale mladé síly, již cvičené spolku přibudou, a
svým časem znamenitého prospěchu docílí. —
Dle náhledu komitétu můžeme úspěchů takých jen dosíci, bude-li povolán
do Domažlic řádný cvičitel hudby a zpěvu!
Jest to účelem spolku zvelebovati hudbu i zpěv vůbec, jest to tedy svatou
povinností naší, zjednati prostředků k dosažení tohoto účele!
Otázka, kteráž se přede vším naskytne, týká se finanční stránky, jak cvičitele
odsloužit? Že plat cvičitele musí být řádný, že postavení jeho musí být zabez-
pečeno, samo s sebou se rozumí, an by jinak ten, kdož-by v skutku požadavkům
našim vyhoviti mohl, váhal přijmouti místo mu nabízené, kdežto nám z druhé
strany zajisté spomoženo nebude, dostaneme-li sem sílu pouze prostřední — čímž
by se snaha naše účelem minula. Komité navrhuje, aby se sem povolal na jeden
rok cvičitel, aby se mu pro tento rok zabezpečilo služné 600 zl. a aby se místo
to obsadilo cestou konkursu. Jiná otázka jest ta, zdali možno sehnati služné
takové? Komité jest náhledu, že ano.
Město naše zajisté chová ve svém středu osoby hudby a zpěvumilovné, kte-
ré vzhledem k účeli takovému příspěvky značnějšími přispějou —; nemáme v
v městě nikoho, kdož-by se obíral vyučováním v hudbě, kolik rodin zde máme zá-
možnějších, které by dítky své učiti daly pianu, houslím, zpěvu atd. Kde však
učitele není, není i cvičence.
Slavná městská obec, sl. záložna, spořitelna, sl. sbor ostrostřelecký a spolko-
vé jiní zajisté by přispěli dárky svými, majíce vždy dobro města na zřeteli.
Vezme-li se dále ohled k tomu, že údově spolku našeho, spanilé dámy zdej-
šího spolku „Jitka“, žáci zdejších účelisť zpěvu a hudbě se vyučovati a že pří-
spěvky svými věc podporovati budou, lehce pro první rok služné sehnati možno,
nehledíce ani k podpoře, kterou spolkovým jměním subsidiárně přispěti můžeme.
Mimo to možno menší zábavy zaříditi, jež také užitku peněžitého ponesou, an
obecenstvo zajisté naše snahy oceniti dovede. Dejme tomu, že by se příspěvek
pro jednoho úda ustanovil měsíčně na 1 zl., pro žáka na zdejších účelišťěch 30 kr.
— že by se pak cvičilo 10 údů, 10 dám a 40 žáků, činil by příspěvek tento úhrnem
měsíčně 32 zl., k tomu příspěvek zakládajících a přispívajících údů 3 zl. 20 kr. a
ze spolkové kasy 5 zl. činilo by měsíčně 40 zl. 50 kr. Schodek by se krýl dary
hudby milovných, příspěvkem sl. obce, spolků atd.
Tyto příspěvky cvičících se vybíral by spolek sám. Cvičitel musel by se vy-
kázati, že je v hudbě theoreticky vzdělán, že se zná, co se týče praxe, ve zpěvu,
fortepiánu a v houslích. Úkolem jeho bylo by, vyučovati ve zpěvu 15 hodin tý-
hodně, ostatním časem mohl by volně nakládati; kdyby toho však potřeba a
zájmy spolku vyžadovaly, musel by u. p. při zkouškách atd. nápomocen býti.
Myslíme, že by sobě cvičitel mimo služné ještě značnou sumu vyučováním
piana, houslí atd. vydělal, tak že by po uplynutí roku na novo s ním vyjednáno
býti mohlo. Rozumí se, že by spolek náš dle jednotlivých hlasů řádně roztříděn
býti musel, a že by se k tomu účeli každý činný úd podrobiti musel zkoušce.
Komité tedy navrhuje v principu, aby spolek náš povolal sem řádného cviči-
tele na rok, a aby mu zabezpečil pro tento rok služné 600 zl.
Provedení myšlenky této jest možné, a jen na takový spůsob zameziti lze,
aby zpěvácký spolek náš nevzal za své, a jen tak lze odstraniti od kořene pře-
kážky zdaru jeho na ujmu jsoucí.
Je upotřebením tohoto prostředku lze se nadíti, že hudba a zpěv v našem
městě pro budoucnost skvétati může, a že zpěvácký spolek náš dovede domoci se
výsledků, jež zpěv buditi má, a jež zahrnuju v heslu:
„Zpěvem k srdci, srdcem k vlasti!“
Řeč tato byla hlučným sláva a na zdar přijata.
Návrh komitétu, aby konkurs pro obsazení učitele zpěvu a hud-
by se vypsal, byl jednohlasně přijat. Na návrh p. Dr. Hálíka byl
komitét sestávající z pánů: Dr. Rubeše, M. Märce, Jos. Klímy, roz-
šířen pány: P. Hannou, radním městským a spoluředitelem spoři-
