matky neb chůvy nosí děcko stále na jedné ruce.
Účastníci sjezdu, praktičtí lékaři, potvrdili vývody řeč-
níkovy a odporučili zaroveň, aby obecenstvo upozor-
něno bylo na to, by dítky střídavě na obou rukou
byly chovány.
Požáry. V pondělí dne 22. t. m. po 6. hod.
večer vyšel oheň u Nových Počinovic, ve statku o
samotě stojícím a za krátkou dobu jej zničil. Ma-
jitel statku toho p. J. Vuvra nebyl pojištěn. Příčina
ohně není známa.
— Tentýž den o 12. hod. v noci vznikl požár
v Němčicích u Klatov v stodole hospodáře Frant.
Sládka spůsobem dosud neznámým a rozšiřoval se
rychle na sousední stavení jen šindelem a došky
krytá a v brzku stálo 9 hospodářství a domků v
jednom plamenu, jež vesměs i se zásobami obilí,
slámy a píce v popel proměněna, čímž škoda 8410
zl. spůsobena. Pojistné obnáší úhrnem 5614 zl.
Vyměřováním tratě pro příští dráhu česko-
moravskou započalo se počátkem tohoto měsíce. Od
generální inspekce železnic vyslaní ingenieuři dosta-
vili se do vykázaných jim míst a počali vyměřovati
současně na více místech, tak že lze se nadíti, že
v několika týdnech budou s vyměřováním hotovi. Do
Domažlic zavítali za tím účelem ve středu 2. t. m.
páni ingenieuři Lukš, Hladík a Becher.
Plánickým pohořelcům daroval J. V. císař
500 zl., které již v pondělí dne 24. m. m. jim p.
c. k. okresním hejtmanem klatovským rozdány byly.
Poštu ve Strážově obdržel pan Karel Sei-
chert, praktický lékař ze Strážova, a převzal ji již
od 1. srpna t. r.
Hlavní cvičení zeměbranců odbýváno bude v
srpnu a sice: v Budějovicích počne dne 16. srpna
a skončí 7. září; k němu povoláno bude 11 důstojníků,
1 kadet a 766 mužů prap. č. 28; prap. č. 35. cvičiti
bude v Plzni od 16. srpna do 7. září a sestávati bude
z 11 důst. a 759 m.; do Klatov povoláno bude
13 důst. a 646 m. prap. č. 36, cvičení potrvá od
21. srpna do 12. září; prap. č. 47, jenž cvičení své
odbývati bude v Písku od 16. srpna do 7. září,
sestávati bude z 11 důst. a 770 m. V Horšovu
Týně cvičen bude prap. č. 50 od 25. srpna do
16. září a sice 11 důst. 1 kadet a 690 m. Konečně
do Plánu povoláno bude 12 důst., 1 kadet a 600
m. prap. č. 51; cvičení to počne 25. srpna a skončí
16. září.
Processí rolníků Strážských a Pašešnických vy-
pravilo se ve čtvrtek 3. t. m. do Domažlic. Četní
účastníci kráčíce za praporcem, napřed muži pak
ženy, dorazili o 10. hod. dopol. za hojného deště do
Domažlic, prosíce modlitbou i zpěvem o odvrácení
shoubných dešťů. Zde vešli do děkanského chrámu
Páně a vykonavše tu pobožnost odešly veškeré žen-
ské v tomtéž pořádku k domovu, muži pak vyšedše
z kostela pohledli k nebesům a vidouce, že se
jasní — odešli do hospod.
Neštěstí. Dne 20. t. m. hnal hospodář Martin
Král ze Sviné, okr. stříbrský, z pastvy jalovici domů,
když tu pojednou zvíře plašiti se počlo. Neprozře-
telný hospodář ovinul si provaz, na němž bylo zvíře
uvázáno, kol těla a vší silou zdržoval krávu, avšak
ta jsouc silnější dala se do zběsilého běhu, vlekouc
za sebou nešťastníka přes kamení a keře. Ubožák
utrpěl taková pohmoždění, že za tři dny na to zemřel.
Vyšetřování v záležitosti zavraždění Esterky
Solimossy v Tisza-Eszlaru jest konečně uzavřeno.
Ze zprávy soudce vyšetřujícího vysvítá, že obvinění
S. Schwarz L. Braun a Abr. Buxbaum na základě
určitých, podrobných, jasných a se skutečností se
srovnávajících výpovědí svědků jsou v podezření, že
1. dubna v předsíni tiszaeszlarské synagogy Esterku
Solymossy podřezali. Ostatní obvinění: J. Scharf se
ženou, Ad. Finger, Abr. Braun, S. Listig, Laz. Wein-
stein a Em. Taub jsou podezřelí ze spoluviny, proto
že při onom zločinu stáli na stráži a tím jej usnad-
nili. Obžaloba opírá se mimo výpovědi svědků též
na odpory ve výpovědích obžalovaných a na to, že
nemohli dokázati svoje alibi. Zbývající čásť úřadní
zprávy týká se druhého zločinu — zavlečení mrtvoly,
o níž dokázáno, že to mrtvola nevěstky Flory Ga-
vrilovy z marmarošského Sigetu. Za nemoci své od-
stěhovala se k svému strýci, rybáři, na venkov a u
něho zemřela. Její hrob byl vykopán a shledáno, že
rakev i s mrtvolou byla z něho odnešena. Několik
dělníků prý vidělo, jak tři židi rakev z hrobu vyta-
hovali, ji na vůz naložili a jeli s ní k řece Tise.
Dáta ta jsou ve zprávě vyšetřovacího soudce Baryho
a spůsobila zde veliký úžas. — Tamější časopisy při-
nášejí k téže záležitosti tato sdělení: Nyieregyházský
soud rokoval v neděli o návrhu vyšetřovacího soudce
na ukončení předběžného vyšetřování a ponechání
obviněných v další vazbě. Všecky návrhy vyšetřo-
vacího soudce byly schváleny. Před tím vyslechl
soud ony obviněnce, již jsou v podezření, že zavlékli
zmíněnou mrtvolu. Dva z nich, jeden žid a jeden
křesťan, vyznali všecko, a byli, vzati byvše pod pří-
sahu, propuštěni na svobodu. J. Smilovics, hlavní
obviněný ze zavlečení mrtvoly, též se přiznal, nemohl
však býti propuštěn na svobodu, proto že nitky, spo-
jující zavlečení mrtvoly s domnělou vraždou, v jeho
osobě se sbíhají. 14letý M. Scharf, syn tiszaeszlar-
ského košeráka, zvolal prý nedávno, spatřiv svoje
rodiče na procházce s ostatními vězni ve dvoře soudní
budovy: „A přec jsou vrahy, ať si říkají, co chtějí.“
Slasti novinářské. Pan Šebek, redaktor „Kla-
tovských listů“, byl odsouzen od c. k. deleg. soudu
v Plzni, před nějž byl dne 17. července předvolán,
pro nepřijetí opravy zaslané mu od starosty chudě-
nického p. Matějky, k 20 zl. pokuty a k náhradě
soudních útrat.
Sňatek svůj slaviti bude dne 16. srpna o 5.
hod. odpolední p. František Lorenz, zástupce firmy
G. Neidlinger v Domažlicích, se sl. Josefinou Holu-
bovou, v chrámu sv. Antonína.
Porota plzeňská neuznala vinným zdejšího
mladého občana Končila, který jak svého času jsme
sdělili, v tančírně bodl dragouna zdejší posádky tak,
že tento následkem poranění toho za nedlouho zemřel.
Hromem zabiti. Při pondělní bouřce uhodilo
do zámku v Hořicích a sice do oné části, v níž stáje
se nalezají. Kočí Václav Váňa, který ve dvéřích
stál, byl usmrcen a čeledín Frant. Jelínek omráčen.
Téhož dne zabit byl hromem syn statkáře Fr. Du-
choně ve Tmáni.
Zima dosáhla dnes po víc jak desítidenním trvání
stupně povážlivého. Ukazovalť teploměr R. ještě o
půl osmé hodině ranní uvnitř města 7, v polích ani
celých 6 stupňů. Následek to snad nesmírného kru-
pobití, jež dnešní noci v krajině chebské řádilo.
Lesnický sjezd v Klatovech odbýván bude dne
6., 7. a 8. t. m.
Deštivé počasí, jež po 10 dní trvalo a žeň
rušilo, přestalo dne 3. t. m. Ječmeny a žita utr-
pěly ním značné škody; zejména prvnější, jež požaty
zůstaly na hrstech, jsou značně porostlé; některé
ječmeny nepožaté, stojíce počínaly již růsti. Déle arci
odolala žita, jež v mandálky postavena byla, jiná
však, jež na hrstech ležela též jsou porostlá.
Na trh zdejší, odbývaný dne 3. t. m. přiveženo
na 7 povozech 15 Hktl. pšenice, 13 Hktl. žita, 14
Hkl. ječmene a 16 Hkl. ovsa.
Zastřelil se. Tento týden zastřelil se v Plzni
v tamní jedné lékárně zaměstnaný mladík Fuhr-
mann, pocházející z Osvračína. Nešťastná láska do-
hnala prý jej k sebevraždě. Mladík ten navštěvoval
před 3 roky gymnasium zdejší.
Marie Veselá, simulantka známá od požáru
Ringtheatru, byla sproštěna zločinu podvodu, ale
pro přestupek a krádež odsouzena na čtvrt leta do
vězení a k náhradě 10 zl. výpomocnému výboru.
Ošetřovatelka nemocných, Hoffmannová, uznána za
nevinnou.
Zpráva záložny v Domažlicích za měsíc čer-
venec 1882. Příjem: Na závodní podíly vloženo
zl. 900, k reservnímu fondu vloženo zl. 90, vloženo
od členů na vklady zl. 18407.47, vloženo od nečlenů
na vklady zl. 2454.73, splacené zápůjčky zl. 12778,
splacený úrok zl. 2622.16, různý příjem zl. 3.72,
hotovost pokladniční koncem měs. června zl. 12784.48,
úhrnem zl. 50040.76. Vydání: Vybráno ze vkladů
od členů zl. 12346.08, vybráno ze vkladů od nečlenů
zl. 3907.85, vybráno na úrocích ze vkladů zl. 81,
udělené zápůjčky zl. 23948, úhrnem zl. 40282.93,
hotovost pokladniční koncem měsíce července t. r. zl.
9757.83, součet jak svrchu zl. 50040.76.
„Labuť“ zdejší unikla šťastně z nebezpečí ži-
vota. V chýši, v níž bydlí, spadl tyto dni strop
právě když nebyla doma a tak řízením Božím za-
chráněn tak „vzácný“ život lidský.
Pro pluh bezmála zabit. Žeť Lštínského zá-
možného rolníka Kralovce, ač nedávno teprve ženat,
nežil příliš šťastně se ženuškou svou, s níž obdržel
věnem dvorec, kterýž od dvora rodičů ženiných pouze
nádvořím jest rozdělen. Rodiče nevěstiny nadržují
dceři a ta, jak nejde jí vše po vůli, uteče od man-
žela k rodičům svým. Tak stalo se i v posledních
dnech a zeť byl nucen vzíti do domu hospodyni ci-
zou. K různici té přidružil se i spor o pluh, jejž
mu Kralovec do věna dcery byl přislíbil, nyní však
pluhem starým odbýti chtěl, kterýž však zeť přij-
mouti se zdráhal, a aby konečně k pluhu přišel, dal
si zeť dělati pluh nový. Když byl hotov, poukázal
tyto dni koláře, by dal si jej od K. zaplatit. Z toho
povstala hádka a zeť a rodina Kralovcova dostaly se
na nádvoří. Tchán, tchýně a jejich syn Adam, hoch
as 18letý, v surové vášni chopili se vidlic, seker a
jiných zbraní a bušili a bodali do neozbrojeného zetě
povalivše jej na zem až sousedé se sběhli a čeledín
přednostův týraného z rukou surovců vyprostil a
polomrtvého do bytu odnesl. Soudní komise z Horš.
Týna v brzku se dostavivší, shledala na zraněném 7
těžkých a přes 60 lehčích poranění.
Nesmírné krupobiti řádilo včera večer v kra-
jině chebské. Celé kusy ledu mísily se mezi kroupy
a způsobily škod nesmírných. Orkán byl tak krutý,
že telegrafní tyče vyvráceny a telegrafní spojení pře-
rušeno jest.
„Humoristických Listů“, vyšlo ročníku XXIV.
čís. 31. se zdařilou podobiznou P. Jana Soukopa a
bohatým obsahem.
*
Král vezen co sušená ryba. Známý francouz-
ský učenec Maspero zabývá se velice objasněním staré
historie Egypta. Prohledává totiž systematicky vše-
chny pyramidy, aby možno-li nalezl stopy čtyr sta-
rých dynastií, po nichž doposud nebyly nalezeny ni-
jaké památky. Při tomto svém prohledávání nalezl
v Sakhaře v jedné pyramidě mumii krále Meren-Ra,
kteráž v dřívějších periodách, aneb za časů Arabů
byla vyňata z rakve a oloupena. Mrtvola zbavena
byla dokonce i lněných rouch, kterými byla zaoba-
lena; ležela tu na dlažbě jako kus dřeva. Byla
opatrně uschována a měla být dopravena do mu-
sea v Bulaku. Pro dopravu ze Sakhary na želez-
niční stanici Bedrešin nebylo však jiné příležitosti,
než položiti mrtvolu královu na hřbet osla, což ovšem
nepříliš důstojno panovníka mocné říše. Na železniční
stanici chtěli zřízenci musea drahocenný ten před-
mět udati jakožto svoje zavazadla. Avšak na dra-
hách egyptských neplatí se za dopravu zavazadel dle
váhy, nýbrž dle obsahu, k čemuž jest ustanovena
zvláštní podrobná sazba. Když pak měl být dán na
dráhu mrtvý král, naskytly se nemalé překážky. V
sazbě nebylo nijaké taxy pro mumie a železniční
úředníci vůbec nevěděli, co je to mumie — případ
to, jaký se v zemi mumií podivným spůsobem opa-
kuje dosti často. „Ale u všech všudy! co pak jest
to mumie?“ tázal se úředník a prohlížel sazbu od
začátku až do konce. Avšak všechno hledání bylo
marné; ani v staré, ani v nové sazbě nebylo po-
dobné zboží zaznamenáno a nikdy také nedošla na
stanici podobná zásylka. Konečně stal se úředník
netrpělivým a zvolal: „K čemu pak je to? Z čeho
se to dělá?“ — „Je to člověk, mužský!“ odpově-
děli zřízenci musea. — „Nu dobrá, je-li to člověk,
ať si koupí lístek,“ rozkřikl se výpravčí zavazadel
a obrátil se k nim zády. Nezbylo tedy, než zakou-
pit lístek pro Jeho Veličenstvo nebožtíka krále Me-
ren-Ra a průvodčím jeho jest jen ku cti, že měli
tolik smyslu pro slušnost, že koupili proň lístek I.
třídy. Tak tedy panovník egyptský několik tisíc let
po své smrti spěl na perutích páry jakožto cestující
první třídy do Kahýry. Na nádraží kahýrském na-
ložili mumii do drožky, přikryli ji a jeli s ní do
města. Avšak před městem opětně povstaly obtíže
ohledně placení tarifu a sice u mostu. „Co zde máte?“
tázal se výběrčí. — „Mumii.“ — „To neznám, co
je to?“ Zřízenci musea snažili se vysvětliti výběr-
čímu, že to akkvisice pro museum, avšak ten byl ne-
úprosný. Kdo chce přes most, musí zaplatit a kdo
chce platit, musí udat, dle které sazby se má po-
platek vyměřit. Na štěstí napadlo jednomu ze zřízenců
musea, že z hořejšího Egypta přicházívá častěji ryba
na slunci sušená, která má barvu a podobu mumie,
i pravil k výběrčímu: „Nebesa, což pak nevíte, že
to sušená ryba, z hořejšího Nilu?“ To pomohlo.
Výběrčí vyhledal si taxu za sušené ryby, odvážil
Jeho Majestát a vypočítal pak poplatek. Tak tedy
vjel nebohý ten panovník po sedmi tisíci letech do
hlavního města své říše jakožto sušená ryba! (N. L.)
Jakou cestu vykoná ruka sazečova za rok.
Počítáme-li, že obratný sazeč novinář při desítiho-
dinné práci vysází 12.000 písmen, odečteme-li korri-
gování a rozmetání, činí to při 300 pracovních dnech
do roka 3,600.000 písmen. Vzdálenost od kasy k sá-
zítku činí průměrně jednu stopu, tedy při každém
hmatu vykoná ruka dvě stopy čili 7,200.000 stop
do roka. Poněvadž pak zeměpisná míle má 20.000
stop, jest to cesta 720 mil, což se as rovná vzdále-
nosti od Lissabonu až k Uralu.
Z oboru samosprávy.
U započetí činnosti okresní hospodářské
záložny v Domažlicích vydává ředitelstvo této
následující provolání k představenstvu obcí:
Ctěné obecní představenstvo!
Odvolávajíc se k oběžníku slavného okresního
výboru zdejšího z dne 27. m. m. číslo 277 a 278
oznamuje podepsané ředitelství následovní:
1. Okresní hospodářská záložna v Domažlicích
na základě zákona ze dne 22. března 1882 čís. 26
zák. zem. utvořená převzala od odstupujícího ředi-
telstva zrušené kontribučenské záložny dne 16. čer-
vence 1882 veškeré jmění, totiž: hotové peníze, cenné
papíry, úpisy, účty, knihy a spisy a započíná dneš-
ním dnem činnost svou.
2. Kancelář a pokladna její nacházejí se v za-
sedací síni okresního zastupitelstva v Domažlicích.
3. Řízení všech záležitostí kancelářských a po-
kladny svěřeno jest okresnímu tajemníku panu Jos.
Benešovi.
4. Záložna poskytuje zápůjčky na úrok šesti a
půl ze sta v mezích zákonem vytknutých.
5. Ze vkladů, které dle §. 12 onoho zákona zá-
ložna na knížky přijímati bude, poskytuje úrok pěti
a půl ze sta.
6. Vyhlášky a usnešení všeliká uvedou se ve
známost obecnou v úřadní místnosti na černém prkně
pak v novinách v Domažlicích vycházejících „Posel
od Čerchova,“ dle ustanovení §. 40. k zák. o okr.
hosp. záložnách.
Ctěné obecní představenstvo se žádá, aby vše
to v obci laskavě vyhlásilo.
Ředitelství okres. hospodářské záložny
v Domažlicích dne 1. srpna 1882.
Starosta:
Pavel Zdanovec.
Zemřelí v měsíci červenci 1882.
1. Pajdarová Marie, 1. měsíc, psotník. — Florian Jakub,
78 roků, sešlost věkem. 2. Karbanová Marie, 12 neděl. psot-
ník. 3. Peklo Vojt., 42 r., zánět plic. 7. Procházka Frant.,
1 r., zánět plic. 7. Friedlová Majd., 6 dní, psotník. 12. Hůr-
ková Barb., 4 neděle, psotník. 14. Vaněk Jak., 75 r., sešlost
věkem. — Peklo Dominik 19 dní, slabost. 18. Taubrová Mark.,
7 neděl, slabosť. 19. Pelnář Jiří, půl r., talovitost krve. 21.
Páchl Jan, 48 r., tuberkule. 28. Bauerová Majd., 3 měsíce,
psotník. 30. Pilmajer Frant., 40 r., z Heinrichsbergu sou-
chotiny.
Náměstek starostův:
Jos. Sladký.
Listárna redakce.
„Rytíř S. P.“ — Díky za zaslané! Srdečný pozdrav!
Tah brněnské loterie: 6. 28. 1. 23. 67.
