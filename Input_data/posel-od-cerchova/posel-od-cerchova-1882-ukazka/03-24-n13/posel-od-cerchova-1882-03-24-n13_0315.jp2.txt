hledu na jeho požár raněn mrtvicí a zemřel. Jiných
obětí požáru nebylo; pouze jeden četník se poranil.
— Krystalový palác v Marseillu shořel 21. t.
m. Marseillský maire nařídil následkem požáru tam-
nějšího krystalového paláce zavříti všecka divadla,
dokud nebudou provedena všecka opatření pro bez-
pečnosť.
Nevěrný holičský učeň. Zdejší holič, p. Pe-
routka, přijal k doučení hocha Ferdinanda Kordíka,
syna vdovy z Rokycan, který dvě leta v učení té-
hož řemesla v Plzni stráviv, z učení sběhl. V neděli
19. t. m. o 5. hod. ranní, zpozorovali manželé P.,
že hoch z ložnice odešel a dlouho se nevracel. To
bylo nápadné a P. ohledna se v oficině, zpozoroval,
že chybělo tu veškeré náčiní holičské a vlasostřižné.
Domněnka, že hoch, sebrav věci ty, s nimi uprchl,
pohnala jej k pronásledování a sice v směr k Ro-
kycanům. Spěchal co mu nohy stačily. Nedaleko
Chrastavic poznal z dálí hocha, kterýž ohledna se a
vida se pronásledován, veškeré ukradené věci odhodil
a volaje zpět: „tamhle to mají“ utíkal co jen mohl
do polí. P. volaje na vesničany v polích se naleza-
jící, pomocí jich hocha dohonil a se sebranými
věcmi do města přivedl, kdež hoch soudu odevzdán,
druhého dne již odsouzen byl k 3nedělnímu vězení.
Tu vyšlo na jevo, že hoch ten dříve již pro cos po-
dobného byl 3denním vězením potrestán.
K stávce dělníků v Nýřanech. Píše se „N.
L.“: Dělnictvo v dolech nýřanských sic opět pra-
cuje, leč následkem celé řady důvodů zmáhá se so-
tva potlačené rozčilení poznovu. Když nýřanský ob-
chodník p. Pražský po audienci své u hr. Taaffa se
jménem dělníků zaručil, že tito bez odkladu půjdou
do práce a vyčkají ministerské komisse, kteráž po-
žadavky jich má vyšetřiti, tož stalo se to se strany
dělníků se závazkem, že nikdo pro stávku nebude
trestán propuštěním z práce. Leč naděje tato se ne-
vyplnila. V dolech pankracských propustil dr. Starck
osm horníků z práce a sice z toho důvodu, že pro-
puštění byli členy deputace, kteráž jménem dělni-
ctva místodržitelskému radovi Smolařovi předložila
známé požadavky horníků. Propuštění pracovali v
dolech a platili do bratrské pokladny po šestnácte
roků a dnes jsou zbaveni všeho! Když si propuštění
stěžovali u úřednictva, řeklo se jim zkrátka: „Jděte
k hraběti Taaffovi, ať vám pomůže!“ Taktéž pro-
puštěni byli v dolech pražské železářské společnosti
ředitelem p. Rozsypalem 4 dělníci, kteří byli členy
deputace: zároveň s těmi propuštěni z práce jiní 2
horníci, Mudra a Šefl, dělníci to, kteří oba přišli v
dolech společnosti o nohu a pracují u zmíněného po-
dniku plných šestnáct roků! Vládní komise vyslý-
chala ráno deputace všech hor. Těžké obžaloby vzne-
šeny na majitele hor Starka, br. Kleiny a šicht-
mistry Kessla, Synka a ředitele Rozsypala. Všichni
členové deputace byli následkem svého zvolení beze
vší jiné příčiny z práce propuštěni. Stížnosti a
prosby horníků dal rada místodržitelský do protokolu.
Ujišťoval, že se postará o zákonnitou pomoc, že vů-
bec přísně a poctivě se přičiní o splnění spravedli-
vých požadavků horních. Uznal, že mzda musí býti
zvýšena, pořádek v bratrských pokladnách zaveden,
any po 20 roků žádné výkazy, ani účty u Pankráce
uveřejněny nebyly, žádné stanovy nerozdány, ač to
vše díti se mělo pod dohlídkou horního úřadu stří-
brského. Starkovi vyčítáno, že vydržuje horní ka-
pelu z hornického fondu. Každému pracujícímu děl-
níku strhováno ze mzdy měsíčně a za stržené peníze
koupeny hudební nástroje a uniformy. Kapelu tu
posýlá Stark každý rok do svých lázní v Nové Vsi,
kde na útraty dělnictva koncertuje. Okr. hejtmanovi
Pachnerovi řeklo se veřejně, že prosící za pomoc
horníky odbyl těmito slovy: „V celém okolí nedo-
stanete práci, jste poznamenáni na čele černým kří-
žem!“ Viděli jsme, jak se ten pán zapálil studem a
musil mlčet, když horníci pravili k místodržitelskému
radovi: „Máme se dle návrhu p. hejtmana snad státi
zloději, dareby, vrahy?“ Tak zastupoval Pachner
vládu již po prohlášení hr. Taaffa, že nenechá děl-
níka vyssát. Horní komisař chtěl vyvrátiti deputaci,
že vydělá kopač uhlí až 33 kr., viděl prý knihy u
majitelů hor, kde vydělá nejméně prý 80 kr. Ale
horník vytáhl „výdělkovou listinu“, a ohromná bla-
máž: 33 7/10 kr. stojí černé na bílém. Tu pravil již
místodržitelský rada rozhorlen k střibrským komi-
sarům a hejtmanu (německy): „Račte se, pánové,
mírniti!“ Na vyšší rozkaz propuštěni na svobodu
všichni ve vazbě vyšetřovací se nacházející horníci.
Seděli tři neděle ve vézení a teď je vyšetřování za-
staveno. — Zvláštní komise, která knihy bratrské
pokladny zkoumati má, přijde, jak se povídá, na
všeliké podivné věci: větší část peněz bratrské po-
kladny jest různým osobám propůjčena a bude asi
stěží lze půjčky ty nazpět dobýti. Celé jmění po-
kladny mělo do konce roku 1881 obnášeti 48.000
zl.! Peníze půjčeny jsou na 5 perc. a mnozí dluž-
níci váznou s úrokem za několik roků. Přísné vy-
šetřování v té věci zavedené poví nám bohdá mnohé
ještě zajímavé podrobnosti.
Prohlídka koňstva zdejšího města i okolí vy-
konána byla dnes dopoledne na náměstí před purk-
mistrovským úřadem zdejším za přítomností c. k.
okresního zvěrolékaře z Budějovic. — V N. Kdýni
vykonána byla prohlídka koňstva včera.
Záložna v Kolovči odbývati bude výroční val-
nou hromadu dne 10. dubna b. r. s následujícím
programem: 1) Čtění protokolu poslední valné hro-
mady. 2) Zpráva účetní a jednatelská za rok 1881.
3) Volba správní rady a výborů. 4) Určení náhrady
za konané práce spolkové. 5) Volné návrhy.
Rekonstrukce železničních mostů. Za příči-
nou zavedení nových mnohem silnějších parostrojů
na trati zdejší musí mnohé mosty tratní rekonstru-
ovány býti, ku kterémuž účeli konána tento týden
u dotýčných objektů ohledací komise u přítomnosti
zřízenců dráhy a zeměpanských komisařů. Ku komisi
té vyzváni byli veškeří majitelé pozemků, jichž práce
ty se tknou.
Hromosvody na kostelích. Okr. hejtmanství
upozorňují, že za posledních let byly kostely přeča-
sto bleskem porouchány, poněvadž neměly hromo-
svodů. Z vyšších rozkazů vyzývají se tudíž patro-
nátní úřady, aby kostely, které vystaveny jsou na
místě bleskem zvláště ohroženém, na střeše neb na
věži byly hromosvodem opatřeny. Útraty, se zaříze-
ním hromosvodů spojené, mohou býti uhraženy buď
z jmění kostelního, je-li jaké, aneb v případu opáč-
ném musí výlohy patronem, přifařenými a dobro-
volnými příspěvky býti uhraženy. Ohledně kostelů,
které jsou pod veřejným patronátem, podány buď-
tež dotýčné návrhy, kde potřeba zřízení hromosvodů
jest zjevná, přímo místodržitelství.
Rozjel vůz s vrchu. V neděli k večeru rozjel
a spustil s vrchu pod dolejší branou čeledín p. Pa-
roubka na dolejším předměstí, těžký nákladní vůz,
který s nesmírnou prudkostí a rachotem uháněl s
vrchu znebezpečuje lid tudy jdoucí měrou úžasnou.
Lid, křiče na výstrahu, utíkal z cesty, nevěda na kte-
rou stranu se vůz vrhne — ten pak šťastnou náho-
dou zůstal na silnici, vjel však až na vršek u sv.
Antonína, kdež teprvé se zastavil. Podobných neroz-
umných bravour nemělo by trpěno býti.
První bouřka vznesla se nad krajinou naší v
úterý 21. t. m. o 5. hod. večer. Byla mírná a táhla
se od severo-západu k jiho-východu.
Hrozné neštěstí. Před půl letem událo se na
dráze pražsko-turnovsko-kralupské v Kosmonosích,
strašné neštěstí. Přednosta tratě, obecně vážený pan
Konstantin Schuster v Turnově spadl pod kola lo-
komotivy a stal se obětí svého povolání. Stejným
osudem postižen předevčírem večer bratr jeho pan
Leopold Schuster, přednosta nádraží dráhy buště-
hradské v Brusce. Po příjezdu nákladního vlaku č.
53, který v 9 hod. večer staví v jmenovaném ná-
draží, pošinovány reservním parostrojem na kolejích
vagony, jež měly býti k dotýčnému vlaku zavěšeny.
Nevysvětleným dosud způsobem dostal se p. Schu-
ster, jenž právě službu konal, pod kola oné lokomo-
tivy, která jej as 80 kroků s sebou vlékla a pak
mu obě nohy přejela. Přes to, že lékařská pomoc
ihned se dostavila, skonal pan Schuster, as hodinu
se trápiv, vykrvácením. Pan Schuster zanechal tři
dítky, z nichž nejstarší teprvé 13 roků čítá. Ubo-
hým dětem zemřela před čtvrt rokem matka, tak
že nyní úplně jsou osiřelé. Zdali p. Schuster zavi-
nil smrť svou vlastní neopatrností, neb stalo-li se
neštěstí vinou cizí, není dosud zjištěno.
Nalezená pětka. V sobotu 18. t. m. o 5. hod.
večer odevzdala zdejší občanka N. panu děkanu P.
Karlu Hájkovi pětizlatovou bankovku, již téhož dne
na dolejším předměstí byla nalezla. Jelikož ztrátu
pětky té o několik hodin dříve téhož dne jistá chu-
dobná žena z okolí byla oznámila, byla této ztráta
ihned odevzdána.
Policejní strážnici pražšti budou očkováni.
Poněvadž orgány c. k. stráže bezpečnosti v konání
své povinnosti velmi často musejí se stýkati s oso-
bami na nešťovice onemocnělými, projevil policejní
ředitel ryt. Štejskal přání, aby podrobili se opětné-
mu očkování.
Zahrada na Valše byla v neděli 19. t. m. v
den sv. Josefa plna obecenstva z Domažlic. Byl to
podivný dojem seděti za překrásného jarního vedra
pod stromy nemajícími jediného lístku.
Krásné počasí, jež trvalo po tolik neděl, ba
měsíců, zdá se že zvrhlo se v pondělí 20. t. m. Tu
počalo nebe mraky se zastírati a den na to po celý
den v krátkých odstavcích sprchalo. Po slabé bouřce,
kteráž 21. t. m. k večeru se ozvala, následovalo ve-
čer silné blýskání na celém obzoru, načež ve středu
22. se značně ochladilo. Včera 23. ráno pokryto
bylo vše sněhem, kterýž v městě přes den sice roz-
tál, na horách však ležeti zůstal. Od 22. t. m.
okazuje teploměr R 4°, nejvíce 5° tepla. Před 3 dni
ukazoval na slunci 269.
Do Ameriky odebeře se 40 osob z Velenova
(okr. klatovský) začátkem dubna t. r. Z rodné vla-
sti vyhání je bída. Již dříve přes 200 osob se tam
vystěhovalo. Každý by rád pracoval, ale není práce.
Za 10 kr. denně najati lze dělníků s dostatek, není
však těch, kteří by je najímali. Nejvíce těží z toho
židé, kteří ubohým dávají dráti peří za plat báječně
nizký.
Posekané stromy. Na havlovické silnici neda-
leko města podsekal jakýsi zlosyn v noci s neděle
na pondělek 6 krásných ovocných stromků.
Uzavřený seminář. V poslední době roznemohlo
se několik theologů v semináři pražském na diphte-
ritis, jíž jeden theolog podlehl a 3 dosud jsou těžce
nemocni. Na to dostavila se do semináře komise s
fysikem dr. Pelcem a nařídila, aby I. a II. ročník
semináře byl uzavřen, což neprodleně bylo vykonáno
a bohoslovci odjeli večerními vlaky na neurčitou
dobu na prázdniny.
Opět kanonisace. Ve Vatikáně jedná se již dvě
leta o to, aby princezna Marie Kristina, sestra cí-
sařovny Marie Anny, vdovy po císaři Ferdinandu,
prohlášena byla za blahoslavenou. Ke dni 1. dubna
svolán jest již za tím účelem sbor obřadní (congre-
gatio rituum), aby pojednal o ctnostech a zázracích
zesnulé, jež byla první manželkou Ferdinanda II.,
krále sicilského.
Aby Příhodovskému parku nebylo ubližováno
bylo v úterý o 10. hod. ranní zde v městě veřejně
ohlášeno, aby každý, kdo do parku vchází a z něho
vychází, dvířka ohrady za sebou uzavřel, nikdo psů
a jiných zvířat do parku sebou nebral a nepouštěl;
chůvy s dětmi by vodily tam dítka za ruku a ani
do palouků ani do záhonů nevcházely. Postížení na
jakémkoliv ublížování parku toho budou po zákoně
potrestáni.
Oheň v dolech. V pondělí večer sřítila se po-
jednou u Biliny hned vedle dolu „Emeran“ se nale-
zající polozbořenina a současně vyšlehl ze zřícenin
velký sloup ohně, který zbarvil nebe krvavě rudou
září. Druhého dne shledána na onom místě pro-
hloubenina do země se táhnoucí, z níž dým ještě
vystupoval a chvílemi i plameny vyšlehovaly. Jelikož
ještě jedna čásť země na povrchu jest na zboření,
neučiněno zatím na uhašení ohně ničeho; až ta se
zboří, bude možno požařiště docela zemí zasypati.
Rozšířeni cukrovaru zdejšího, o němž jsme
svého času byli zmínili, stane se letos skutkem a
počne se v nejbližších dnech již pracovati Rozšířena
bude totiž hlavní velká budova o dvě pole půdy,
což stane se v směru k Smolovu. Taktéž zvýšena
bude filtrační věž o jedno poschodí. Celé projekto-
vané rozšíření provedeno bude nákladem přes 80.000
zl. a vykoná se z polovice letos a z polovice v pří-
štím roce. Provedení prací stavitelských vzal na se
p. ingenieur František Pek.
Na trh odbývaný zde 23. března přiveženo na
43. povozech 151 hktl. pšenice, 57 hktl. žita, 74
hktl. ječmene, 147 hktl. ovsa, 3 hktl. viky a 15
hktl. bramborů.
Stavební odbor zastupitelstva obce zdejší na
základě usnešení výboru ze dne 15. t. m. u přítom-
nosti purkmistra a městského stavitele proskoumal
tyto dni polohu mezi chalupami Niklíčkovic a Paj-
darovic, a shledal že průlomu a upravení cesty smě-
rem tímto v zásadě zastupitelstvem obce již přija-
tému nenaskytuje se překážek žádných a že lze s prací
tou započíti bez odkladu. Soused chalupy Paj-
darovy p. Fišer uvolil se postoupiti obci kousek
dvorce svého zdarma, by docílila se rovná čára cesty
té. Chalupa p. Fišerova získá průlomem tím značně
a zejména p. Fišerův závod kovářský, který průlo-
mem tím z náměstí přístupnějším se stane. Prodej
chalup Pajdarovic a Niklíčkovic stane se teprvé po
upravení průlomu a cesty. Cesta směřuje rovně do
vrat obecního pivovaru. Při té příležitosti vykonána
prohlídka cesty mezi „Podskalím“ a zahradou Pek-
lovic, pro jejíž rozšíření obec zamýšlela přikoupiti
od p. Peklo částku zahrady, jakož i cesty mezi
zahradou hostince „u Šumavy“ a zahradou obecního
sekretáře p. Jichy, pro jejíž rozšíření zamýšlela obec
přikoupiti částku zahrady p. Jichy. Poslednější obě
však s těží se uskuteční, jelikož p. Peklo částku za-
hrady své vůbec postoupiti nemíní a p. J. Bittner,
kterýž v zastoupení p. Jichy pospolu s chotí p. Jichy
o řečenou částku zahrady s komisí na místě samém
vyjednával, žádá 20 zl. za 1  sáh a mimo to po-
stavení nové zděné hradby na útraty obce na místě
dosavadní chatrné hradby prkené. Vůči této vysoké
ceně rozšíření cesty té, nejeví se býti tak příliš na-
léhavé rozšíření to, a zůstane tedy nepochybně při
cestě dosavadní.
Císař potvrdil již převzetí plzeňského real. gy-
mnasia (a zároveň karlínské realky) ve správu státní.
Zvláštní zjev přírody. Pražské listy píší, že v
některých zahradách v Praze nalezají se už hrušně,
jabloně, angrešty atd. v plném květu, což jest za-
jisté v březnu velmi řídkou událostí.
Postižen na krádeži prádla byl v úterý o 5.
hod. odpol. v domku „u Černých“ na dolejším před-
městí, pocestný havíř Redlich, rodilý z Hořovic.
Ženská, která s ním šla, uprchla.
Uštknutí hada. Rolník N. z Pohořan u Lito-
měřic nalezl před několika dny v lese zmiji (Pelias
berus). Vstrčil ji do kapsy a po cestě z dlouhé chvíle
ji škádlil. Polomrtvé zvíře následkem tepla oživlo a
uštklo rolníka do ruky. Týž vyssál ihned ránu, ale
jed vnikl rozškrábnutou sliznicí v ústech znova do
krve a měl za následek otrávení. Celé tělo rolníkovo
oteklo a již druhého dne vypustil uštknutý ducha.
Zedníci a nádenici najdou stálé zaměstnání
při stavbě cukrovaru zdejšího, již povede zdejší sta-
vitel pan Frt. Pek, u něhož se též přihlášky dějí.
(Viz insert).
Mladý defraudant J. Jirk, který as před 4
nedělemi spronevěřil na účet pána svého v Praze 6000
zl., postižen byl v Mnichově a ve středu soudu zdej-
šímu dodán k dalšímu dopravení do Prahy. Nale-
zeno bylo u něj ještě 5800 zl.
K lékařskému prozkoumání do Prahy byly
zaslány tyto dni c. k. okres. soudem zdejším vnitř-
nosti as před 14. dny otrávené občanky zdejší Ště-
pánové (vulgo Paninkové).
Pohoršení spůsobil dnes dopoledne na náměstí
zdejším tlumačovský občan Kaš. Tloukl holí hocha
svého tak nemilosrdně a vášnivě, že četní okolojdoucí
lidé pozastavovali se nad tím, pronášejíce nevoli svou
nad týráním takovým.
