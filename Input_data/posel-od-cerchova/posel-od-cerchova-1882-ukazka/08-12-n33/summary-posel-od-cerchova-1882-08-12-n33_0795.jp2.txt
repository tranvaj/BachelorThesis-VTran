Císařové rakouský a německý se sešli v Ebensee a Išlu, kde je přivítala císařovna. Schůze mocnářů a jejich rádců v Išlu je považována za veledůležitou vzhledem k napjatým poměrům. Angličané započali válečnou činnost v Egyptě a utkali se v boji s vojskem Arabi beje, který skončil ve prospěch Angličanů. Rusko se v egyptské záležitosti staví na zvláštní stanovisko vůči ostatním mocnostem a účastní se jen porad o průplavu suezském. Výbor spořitelny Domažlické věnoval 100 zlatých, aby ředitel průmyslové školy s vynikajícími žáky navštívil průmyslovou a uměleckou výstavu v Norimberku.