Ottokar Hammer, rodilý z Blatné, v 35. roce
věku svého, následkem choroby plicní.
Uznalost místodržitelská. Výnosem místodr-
žitelského présidia ze dne 1. června 1882 č. 4565
vyslovil J. Excel. místodržitel v království českém
zvláštní uznání, že obyvatelstvo města Plzně, české
národnosti náležející, při slavnosti pěveckých spolků
národnosti německé, dne 27.—29. května 1882 v
Plzni konané, po celou dobu této slavnosti zachovalo
se s chvályhodným taktem a politickou slušností.
Ukončení školního roku. Dne 29. t. m. (v
den sv. Petra a Pavla) zakončen bude školní rok
na zdejší trojtřídní pokračovací škole průmyslové
výstavou prací žáků a posluchačů v kre-
slírně skoly měšťanské od 8—12 hod. dopoledne.
K jubileu českého Sokolstva. Pražský Sokol
slavil 12. t. m. jubileum svého dvacítiletého trvání,
ku kteréžto slavnosti zavítaly deputace sokolských
jednot ze všech končin vlasti česko-moravské. A
královská Praha uvítala junáctvo české s otevřenou
náručí. Praha jásala nad sokolským junáctvem, a
toto poznávalo v ní opět tu vroucí, upřímnou me-
tropoli českou! Obecné očekávání a napnutí neslo se
k hlavnímu aktu slavnosti, k velkému průvodu a
veřejnému cvičení. Čím více se blížila 2. hod. odpol.
doba ku shromáždění se jednot sokolských v pro-
stranném dvoře české polytechniky určená, tím větší
davy slavnostně naladěného lidu valily se se všech
stran do ulic, jimiž slavnostní průvod Sokolů na
ostrov Střelecký měl se ubírati, a obecenstvo tvořilo
všude nepřetržitý řetěz. Každá jednota sokolská byla
všude bouřlivým voláním „Sláva“ a „Na zdar“ po-
zdravována, občané mávali klobouky a dámy šátky.
Ve špalíru od techniky až k řetězovému mostu ro-
zestaveno bylo přes 40.000 osob. Průvod zahájila
četa pražského „Sokola“ na sedmi krásných koních,
načež ubírala se hudební kapela sboru ostrostřelec-
kého, za ní koňmo náčelník Dr. Tyrš s dvěma po-
bočníky a za ním ubíral se starosta Sokola praž-
ského p. JUDr. Tomáš Černý, maje na prsou sokol-
ského obleku zavěšený rytířský kříž řádu Františka
Josefa, první to řád, jenž dosud na stejnokroji so-
kolském byl spatřen. S p. Drem. Černým ubírali se
ostatní náčelníci a nejstarší členové Sokola pražského,
dále cvičící se čety Sokola pražského počtem 200 s
2 prapory, načež následovaly ostatní jednoty bratr-
ské z předměstí a z venkova, které byly se ke cvi-
čení na ostrově Střeleckém přihlásily a jichž bylo
celkem 70. Jak veliký to průvod byl, lze domysliti
si z okolnosti, že jízdná četa byla již u řetězového
mostu, kdežto poslední vlající prapor Sokolský byl
u domu hodináře p. Suchého na rohu Ovocné ulice.
Starostů sokolských jednot súčastnilo se v průvodu
60, náčelníků 56, práporů napočítalo se 57, cviči-
telů 70 a čet po 6 mužích bylo 220; mnohé čety,
zejmena u prostřed průvodu byly slabší, tak že cel-
kem se s účastnilo v slavnostním průvodu přes 1600
Sokolů. Imposantní tento průvod ubíral se z české
polytechniky okolo kostela jezovitského Karlovým ná-
městím, Žitnou a Štěpánskou ulicí, Václavským ná-
městím, Ovocnou ulicí a Ferdinandovou třídou na
ostrov Střelecký za stálého hřímavého provolávání
„Sláva“ a „Na zdar!“ Největší pozornost v obecen-
stvu vzbudil co jednotlivec cvičitel a praporečník
„Sokola“ mělnického, jemuž obrovský plnovous až
hluboko pod pás sahal. Nadmíru demonstrativně
uvítán byl průvod u Střeleckého ostrova a zejména
vstup Dra. Miroslava Tyrše byl pravým triumfem.
Na cvičiště, na Střeleckém ostrově, kteréž v obrov-
ském kruhu zataženo bylo Sokoly, již cvičení se ne-
súčastnili, dostavil se místodržitel bar. Kraus, jenž
přivítán hlučným „Na zdar!“, pak purkmistr pan
Emilian Skramlík, policejní ředitel ryt. Stejskal, dr.
Rieger, dr. Trojan a dr. Škarda a jiné vynikající
osoby. Výtečná hudba Sokola kolínského a hudba
ostrostřelecká koncertovaly střídavě až do půl šesté
hodiny. V tu dobu zazněla sokolská trubka a u vchodu
ku cvičišti zjevili se předáci cvičícího členstva, jež
vstoupilo ve dvou proudech do arény. Velmi důmy-
slným uspořádáním vstupu docílen nanejvýš zajímavý
ustavičný pohyb a proudění na cvičišti. „Stát!“ ve-
lel náčelník dr. Tyrš, „V pravo toč!“ a více než
600 junáků obrátilo se s vojenskou přesností k tri-
buně, na kterouž vstoupil dr. Ed. Grégr, oděn v
stejnokroj sokolský a proslovil slavnostní řeč. Po
řeči té přikročeno k cvičením prostným. Dr. Tyrš,
co vrchní velitel, komandoval s podia, jež nalezalo
se pod velikou tribunou. Řídil své voje dřevěným
žezlem, jež narážejíc na kovovou desku, označovalo
jednotlivá tempa. Na protější části velel náměstek
náčelníkův dr. Čížek, kdežto na 4 podiích vedlejších
cvičili ukazovatelé. Přes to, že více než 600 junáků
zúčastnilo se cvičení prostných, šlo vše jako na drátku.
Elegance pohybů a přesnost jejich imponovala. Zdálo
se, jakoby to bylo jediné obrovské tělo, jež brzy v
před, brzy vzad, brzy v levo, brzy v pravo se sklá-
nělo a jakoby všech těch 12 set ruk, jež na povel
se vztýčilo, bylo spojeno se strojem automata. Obe-
censtvo rozjařeno cvičící Sokoly pochvalou přímo za-
sypalo. Zúčastnilo se cvičení prostného, jak již pra-
veno 600 členů ve 12 zástupech, tak že každý zá-
stup čítal 50 členů. Nejdříve probírány pohyby paží,
pak pohyby nohou a konečně pohyby paží i nohou
zároveň. Na to přikročeno ku cvičení družstev na
nářadí. Cvičilo se hlavně na hrazdě, jichž bylo 12,
pak na 11 bradlech, na 9 koních, 6 kozách a na
stole. Skoků bylo 8. Celkem cvičilo současně 49
družstev. Byl to velice interessantní rej na rozsáh-
lém cvičišti. Další oddělení programu věnováno sboru
cvičitelskému. Družstva zasedla v malebných skupi-
nách k svému nářadí a před zrakem obecenstva roz-
vinul se zajímavý obraz sokolského tábora. Při vý-
konech cvičitelských musel každý žasnouti nad obrat-
ností, nad svižností a silou, již elitní sbor našich
gymnastikův byl osvědčil. Kdo viděl železné svaly
mladých, statečných mužů, kdo obdivuhodné výkony
jejich, ten ukloniti se musil před skvělými výsledky
soustavného a rozumného pěstování tělocviku. Po té
následovalo opět cvičení družstev, právě tak zajímavé,
jako bylo první, načež zakončena skvělá sokolská
slavnost opětným cvičením sboru cvičitelského. Cvi-
čeno na nejvšestrannějším ze všech nářadí: na sedmi
hrazdách. Effekt, jenž cvičením tímto docílem, byl
ohromný. Výkony těmi vše dovršeno. Sokolským po-
zdravem „Na zdar!“ skončena cvičení, načež roz-
proudila se při zvucích hudby zábava veselá.
Okresní výbor Domažlický nařizuje volbu prv-
ních delegátů pro okresní hospodářskou záložnu ná-
sledovním výnosem: Poněvadž zákon o okresních zá-
ložnách hospodářských ze dne 22. března 1882 č. 26
zemsk. zák. již platnosti nabyl, rozepisuje podepsaný
okresní výbor mocí úřadu dle §. 65. tohoto zákona
první volbu delegátů. Volba tato odbývána bude v
zasedací síni okresního zastupitelstva v Domažli-
cích dne 1. července 1682 v 9 hod. ráno
počínaje za přítomnosti a řízení podepsaného okres-
ního starosty. K této volbě nechť ctěné obecní před-
stavenstvo veškeré účastníky dosavádní kontribučen-
ské záložny podle připojeného zde seznamu náležitě
pozve a jim zároveň následovní oznámí: Ježto záložna
kontribučenská dle předložených výkazů jmění v ho-
spodářské záložně okresní sumou 15.716 zl. 13 kr.
súčastněna bude, mají účastníci ti ze sebe 31 dele-
gátů zvoliti. Při volbě delegátů má každý účastník
hlas, jehož podíl činí méně 20 zl.; na podíly 20 zl.
do 40 zl. připadají 2 hlasy atd. od 20 do 20 zl.
vždy 1 hlas až do 10 a jest na připojeném seznamu
červeným inkoustem naznačen počet hlasů každého
účastníka. Volba sama vykoná se lístky hlasova-
cími, jichž každý člen vykonati má tolik, mnoho-li
na něj hlasů připadá a půjde volba před se obdobně,
jak děje se volba obecního výboru. Vyvolávání vo-
ličů v seznamu dle katastrálních obcí v abecedním
pořádku zapsaných a odevzdávání lístků hlasovacích
započne v 9 hodin ráno a budou lístky ty přijímány
až do 12 hodiny dopolední. Každý účastník má právo
voliti 31 delegátů a protož nechť na lístku hlaso-
vacím naznačí ty, jež voliti chce, jménem, příjměním,
zaměstnáním a bydlištěm. — K důkazu, že účast-
níci náležitě pozváni a jim toto ustanovení sděleno
bylo, nechť přiložený seznam na příslušném místě
vlastnoručně podepíšou a budiž pak seznam ten nej-
déle do dne 30. června 1882 za vlastní zodpověd-
ností p. obecního představeného sem předložen. Z
okresního výboru v Domažlicích dne 22. června 1882.
Okresní starosta: Dr. A. Steidl.
Slavnosti Křížkovy ve Strážově, pořádané kla-
tovskou „Literární jednotou“, súčastnily se tisícové
lidstva. Němci pohraniční dostavili se v počtu pře-
hojném; přítomni byli poslancové pp. Dr. Steidl
a Schöne. Rodiče oslavencovi slavili téhož dne zla-
tou svatbu. Professor Prášek nadšenou řečí vylíčil
zásluhy Křížkovy a roznítil srdce všech. Podán skvělý
důkaz, že naši Němci neznají nenávisti k nám, ne-
jsou-li nikým podněcováni. Dojem slavnosti na ve-
škeré účastníky byl velkolepý. (Viz dnešní dopis.)
Odbor Matice školské v Staňkovech. Proza-
timní výbor místního odboru Matice školské v Staň-
kovech měl dne 12. t. m. schůzi, v níž zvolen za
předsedu pan MUDr. Raška. Výbor usnesl se o
stanovách, jež zaslal ústřednímu výboru m. šk., by
tento o jich schválení na příslušných místech za-
kročil.
Svatojánský oheň. Včera večer rozlétla se zář
od pole klášterního za Podskalím a mělo se za to
že zapálil tam kdos jetel na kolích. Vysvětlilo se
však, že hořely tam tři sudy, zapálené na počest
svatojánské noci.
Hospodářskou a průmyslovou výstavu okresní
uspořádá hospodářský spolek klatovský v neděli dne
24. září 1882 v Klatovech. Okr. výstava ta bude
obsahovati: 1) Veškerá domácí zvířata hospodářská.
2) Hospodářské stroje a nářadí. 3) Veškeré plodiny
hospodářské, lesnické, štěpařské a zahradnické. 4)
Výrobky hospodářského a s ním souvislého průmy-
slu, totiž: pivo, líhoviny, škrob, syrup, cukr a p.
5) Výrobky z chovu dobytka: máslo, sýr, vlnu a
p. 6) Výrobky včelařské a hedbávnické. 7) Výrobky
veškerého ostatního průmyslu a řemesel. Přihlášky
nechť se zašlou nejdéle do 1. září t. r. buď jedna-
telství hospodářského spolku, neb rolnické škole ve
Klatovech, aneb dotýčnému výboru. Výstava za-
hájí se dne 24. září t. r. o 9. hod. dopol. a končí
večer. Každý vystavovatel podrobuje se všeobec-
ným pravidlům a podmínkám na výstavách vůbec
platným. Každé vystavené dobytče musí býti úplně
zdrávo. Veškeré výstavní předměty musí v den vý-
stavní nejdéle do 9. hod. ráno býti na místě jim
vykázaném a nesmějí před rozdělením odměn z vý-
stavy býti odstraněny. Každý vystavovatel opatřiž
svůj předmět náležitým nápisem. Vystavené před-
měty lze též prodati, musí ale na místě svém po-
nechány býti do ukončení výstavy. Odměny, sestá-
vající z dukátů, ze státních a jiných medailií a po-
chvalných listů, budou se dle stávajících předpisů
udělovati. Slavnostní udělování odměn děje se toho
dne o 3. hod. odpůl. Hospodářský spolek neposky-
tuje náhrady ani za obeslání výstavy, ani za útraty
nebo škody, které vzniknou vystavovateli. Krmení
a opatrování dobytka musí si obstarati každý sám.
Píci pro zvířata, jakož i obilí ku prozkoumání stro-
jův obstará komitet výstavní za běžnou cenu; však
volno každému vystavovateli píci i obilí s sebou při-
nésti.
Místa inspektorů cukrovarů. V obvodu čes-
kého zemského finančního řiditelství obsadí se pro
nastávající kampaň cukrovarskou (1882—1883) 24
míst inšpektorů cukrovarů.
Nová však ji stihla nehoda. Otec ulehl, sta-
rosť veškerá svalila se na ni. Byla nucena rozhod-
nouti o své budoucnosti, aby přání, snad poslednímu
přání otcovu vyhověla. Svatošův Frantík zdál se jí
nejvhodnějším.
Vše ujednáno, pan farář učinil první ohlášky.
Tu náhle přijel Jeník. V brzku zvěděl od matky,
co se děje u Blažků. Zítra chtěl k nim zajíti, chtěl
promluviti s Lenkou vážné slovo — nyní bylo juž
pozdě. „Však nemám čeho litovati“ — myslel —
když nemohla juž vyčkati, aby se jen provdala, není
to pro mne škoda, aspoň vidím nyní, že mne neměla
ráda.“
Jak se byl náhle objevil, tak druhého dne zmi-
zel — nikdo nevěděl kam. Lenka dozvěděla se o
něm teprvé po několika dnech. Ubohá myslela, že
přijde o rozum. „A tebe ani nenavštívil, však se
mohlo ještě všecko změniti; tím však mi jen chtěl
ukázati, že o mne nikdy mnoho nestál!“ vyčítala si.
Bylo to v roce šedesátém třetím. V ruském
Polsku vzmáhal se povstalecký ruch rozdmychován
nesčetnými emigranty, kteří nenadále sjížděli se z
ciziny, aby se postavili pod prápor zdvižený ku osvo-
bození a znovuvzkřísení bývalého království. Také v
Čechách ozvaly se četné sympatické hlasy se sbra-
třeným národem. Illusorní plány vlastencův polských
zmařeny v brzku a mnohem četnější počet, než jaký
byl přišel, ubíhal přes hranice do vyhnanství.
Jedné noci nenadále přišel Jan domů provázen
neznámým mužem. Ráno časně odvážel cizince pře-
strojeného v selský šat v největším kvapu ku hra-
nicím. Návrat ten dlouho zatajován. Po několika
dnech vrátil se sám. Odebral se na faru, vysvětlil
knězi své příhody a žádal o radu. Ještě téhož dne
ubíral se otec jeho se starým Svatošem ku faráři a
o příští neděli slyšela ustrnulá ves, že Jan Mráček
hodlá ve stav manželský vstoupiti s Kateřinou Sva-
tošovou, nejbohatší dívkou ve vsi. Musel Jan dbáti
toho, aby se neprozradilo, že i na jeho hrdém čele
pyšnila se „konfederatka“ polská, mimo to potřebo-
val jmění, aby mohl zlepšiti hospodářství, k jehož
správě byly síly stařičkého otce již nedostatečny.
A od těch dob nastal u Mráčků zvláštní život. „Páni
od úřadu“ byli zde každou neděli na návštěvě, Jan
sám velmi často jezdil do okresního města. Úča-
stenství jeho v povstání umlčeno tím spůsobem úplně.
Kateřina byla žena hodná, mírná, Janovi úplně
oddaná; leč neměla vyššího duševního vzletu. Byla
vychována jenom doma, proto nijak Janovi nemohla
vyhověti. To bylo příčinou, že se nikdy nesblížili.
Jeho veškery sny, jež si činíval o budoucnosti ži-
vota, byly pochovány — byl připoután k ženě, kte-
rou nemohl milovati pro její povahu. V sousedství
dlela Lenka, bývalá jeho Lenka — — a znova se
vznítil v něm žár lásky, marně se bránil, marně se
vzdaloval. Dítka neměl. Snad to by ho bylo zasta-
vilo na srázné cestě, jeho citlivé srdce bylo by při-
lnulo ku předmětu, jenž byl jediný s to odvrátiti ho
od neblahé vášně.
Nenalezaje doma útěchy, hledal klidu — v ho-
spodě, tam zalíval trpké pocity svého žalu a za jasné
noci před domem svého souseda žaloval svůj bol
třpytným hvězdám.
A lidé říkali, že stejná podoba stavení ho tak
mýlí, že místo ku svému, chodí ku Svatošovu statku.
Byl konec masopustu. V hospodě hýřila mlá-
dež a Jan s ní: byl ještě divněji naladěn než oby-
čejně; náhle zmizel.
Přišel před dům Svatošův, volal Lenku, dlonho
volal, až konečně otevřela okno a sklonila se k němu.
Sepjal ruce, prosil, žebral, plakal! Byl ztrýzněn ža-
lem, odsouzen lidmi, s poslední nadějí — v Lenku.
Dojala ji ta ubohá tvář; cítila se povznešenou tou
jeho vytrvalou láskou a proto snesla hrdině nejtěžší
ten okamžik. Zdálo se jí, že se musí ukázati hodnou
vášně té, že musí mu ukázati svojí hrdosť — ode-
přela jeho prosbám i těm nejmenším. Zřela ho, jak
on v divokém bolu, téměř rozzuřen povrhovel sva-
zkem, jež je oba poutá, slyšela jak povrhuje mravy,
lidstvem, vírou — tím stal se jí protivným. Zapřela
přízeň, lásku, vše i soustrasť s ním ve přepjaté své
ctnosti, v okamžité nenávisti. Dala mu na jevo, že
jí není ničím více, než lidem ostatním.
— Tedy i ty, Lenko, ve mně vidíš jen zhý-
ralce, ničemu?! — zvolal zoufale, stiskl ji křečovitě
ruku až vykřikla a sklesla nazpět .
Více se neviděli. Třetího dne byl Jan mrtvolou.
