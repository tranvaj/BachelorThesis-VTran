jimž provozování věcí takových jest řemeslem —
projde to. Nelze pochopiti, proč trpí se v Rakousku
cikánům neustálé cestování bez účele, neustálé žití
pod širým nebem v lesích, v tlupách četných poblíž
cest a silnic, znebezpečující obyvatelstvo nejen na
cestách, ale i v městech — což teprv ve vesnicích
a samotách. Vždyť známo jest, že vesničanům a sa-
motářům jsou cikáni pravou trýzní, oni dají si nimi
vzíti co se jim jen libí, jen aby jim — jak vyhro-
žují — neočarovali dobytek, nezažehnali štěstí, ne-
zničily úrodu polní a jiných vízelí nezpůsobili. Proč
nepřidrží je vláda prostřed rázně ku správnému
žití usedlému ve svých domovech? Jest záhodno, aby
zákonodárství naše povšimlo si konečně neustále opa-
kujících se stížností takových a zlu tomu učinilo konec.
Na náledi upadla tyto dny pí. bar. Schusterová,
choť c. k. nadporučíka eskadrony dragounské v Horš.
Týně na cestě do kostela a zlomila si nohu.
Utopila se v kašně. Anna Mirtlová, manželka
Theodora Mirtla ve Velharticích, již po delší dobu
trpěla jistou nemocí, kterou přivolaní lékaři vyzkou-
mati nemohli. Dle všeho zdála se nemoc ta býti
padoucnicí, neb alespoň s padoucí nemocí velmi
spřízněnou, neboť ob čas přicházely na ubohou ja-
kési záchvaty, které čím dále, tím častěji se opa-
kovaly. Tak dne 23. listop. nabírala ubohá v kašně
na náměstí do vědra vody a v tom okamžení jsouc
neduhem tím stihnuta, spadla do této a poněvadž
odplovala dále pod pokrývku, která na kašně se na-
lézá, nespozoroval toho nikdo z obyvatelů vůkol by-
dlících. Později byla mrtvola její z vody vytažena.
České kapacity. V sále vídeňského spolku inže-
nýrů a architektů přednesl dvorní rada p. Brunner
z Wattenwylů, že elektrické světlo Křižíkovo jest
posud nepřekonatelné a tedy nejlepší a doložil, že
Čechové vůbec mají teď kapacity světové v oborech
fysiky. Vida, vida, tak o nás Němec!
Že v Anglii chmel se neurodil musí se tam
užíti lučebnin, aby dostalo se pivu potřebné říznosti.
Mnohé velké firmy popírají sice, že by užívalo se
k účelu tomu něčeho jiného mimo chmel, avšak
nejsou s to, aby vysvětlili ohromné zvýšení cen, jež
stihlo drogy s hořkými vlastnostmi. U jednotlivých
drog stoupla cena o 300 až 400 proc. — Kořen
colombo (z Menispermum palmatum), známý pro to-
nické vlastnosti, vystoupil v jednom měsíci z 11 zl.
na 48 zl. za anglický cent; — heřmánek, jejž bylo
lze dostati nedávno za 20 zl., stoupl na 60 zl.;
další značné zvýšení ceny týká se: hořkého či mu-
šího dřeva (quassia amara) z 50 zl. na 400 zl. za
tůnu; guinejského či tureckého pepře (capsicum an-
nuum), jehož se vždy užívalo více méně při vaření,
ze 16 zl. na 30 zl. anglický cent (128 našich
liber); nejvíce ze všeho překvapuje ale chereta (sti-
pites chiraytae — gentiana chirayta — hořec), jíž
prodávala se ještě před měsícem za 8 kr, libra, pro-
dává se nyní za 1 zl. 50 kr. ba až za 1 zl. 66 kr.
—
Ohromné to zvýšení cen mohlo povstati jen
ohromnou potřebou.
Zloději dobývali se v noci na včerejšek ve špi-
tálském dvoře na dolej, předměsti do rybích sádek,
byli však čeledínem obecním zapuzeni.
Samovražda. V Sklenné Huti u Klatov oběsil
se 37letý zedník Ondřej M. na půdě. Týž byl oddán
kořalce. Samovraždu spáchal v nepříčetném stavu.
Zdechlý králik v kašně ve vodní ulici nalezen
byl tyto dni. Jest záhodno, aby přišlo na jevo, kdo
tak nesvědomitý žert si dovolil.
Zadusil se těchto dnů při stavbě sklenných
hutí u Merklína pádem do stoky plynem naplněné,
14letý hoch Karel Kastl.
Vzpoura ve vězeni policejním ve Vídni (v
Sterngasse) vypukla 12. t. m. večer. Spůsobil ji va-
gabund Ostler, k němuž se připojila jiná chátra a
vězňové. Vrhli se na dva dozorce a poranili je noži.
Ranění volali o pomoc, ale nežli ta přišla rozbili
vězňové a ostatní chátra petrolejové lampy, zapálili
slamníky a obořili se pak na strážníky, již musili
prchnouti. Dostavil se větší počet strážníků a hasičů,
již byli přivítáni hrnci a talíři, načež je napadli
vězňové a ostatní vagabundové noži. Hasiči tasili po-
boční zbraň a společnému jejich úsilí se strážníky
podařilo se zatlačiti výtržníky. Záhy dostavili se na
místo policejní ředitel, purkmistr, mnoho policejních
úřadníků a radních. Před každou světnicí postavena
stráž a celý dům byl prohledán. Hlavní původcové
výtržnosti se však vytratili. Ostlera našli. Policie
zavedla hned výslech a přísné vyšetřování.
Husu 15 liber těžkou, jejíž játra 31/4 libry
váží, vykrmila za 3 neděle měšťanka zdejší pí. Anna
Masopustová.
O zřízení státní řemeslnické školy, jako jest
již v Strakonicích, ucházeti se hodlá obec klatovská
u vlády.
Ples odbývati se bude v neděli 7. ledna 1883
v nově vystavěném sále hostince u „Šumavy“ pana
Jakuba Hrona v Staňkově.
Bazar ve prospěch „Ústřední Matice školské“
v Praze navštívil též místodržitel království Českého
baron Kraus. Od každé prodavačky koupil maličkost,
za kterou položil po 5 zl.
Přechod Venuše před sluncem, který r. 1874
dne 8./12. se udál, opakoval se letos dne 6. t. m.
za úplného ticha a nebude budoucně až roku 2004,
tedy teprv za 122 let opět viděn.
Zemský výbor nařídil k zprávě okr. výboru v
Horšovu Týně, že delegáti odepřeli volbu ředitelstva
okresní záložny hospodářské, výboru okresnímu, aby
valnou hromadu delegátů znova svolal, o provedení
volby ředitelstva se pokusil, a v případu, že by i
nová tato valná hromada zpečovala se volbu vyko-
nati, podle obdoby §. 60 lit. e) zák. o okres. zálož.
hospodářských prozatímnou správu ustanovil.
O masopustě míní členové hasičského sboru
zdejšího pořádati v pondělí masopustní velkolepý ma-
škarní ples, načež den na to, v masopustní úterý,
redutu.
Okresní správní komise v Nové Kdýni od-
bývati bude veřejnou dražbu na pronajmutí mýt pro
rok 1883 v Počinovicích dne 24. prosince, v Neu-
marce 26 prosince a v Kolovči 27. prosince. (Viz
dnešní insert).
Petrolej sklesl v ceně následkem vynalezení
nových zřídel, z nichž se čerpá denně 500 soudků
petroleje.
Kusem uhlí usmrcen. V uhelných báních u
Duchcova byl v těchto dnech 22letý horník Wolf
spadlým kusem uhlí usmrcen.
Sičák zloděj. V pondělí 11. t. m. přišel do
příbytku N. na bezděkovském předměstí sičák, žá-
daje za almužnu. V příbytku bylo samotno děvče,
kteréž nemohouc se dotěravosti jeho zbýti, odešlo ze
síně řkouc, že jde zavolat matku. Než matka přišla
sičák arci již odešel, s ním však zmizely i 3 zl. jež
v šuplíku byly uschovány. Týž ukradl druhého dne
v jiném domě zánovní kabát a nabízel jej k prodeji
zdejšímu židu Pickovi, ten však odeslal jej ku krej-
čímu p. M., kterýž kabát poznav co nedávno ním
shotovený, poslal pro vlastníka kabátu, kterýž ihned
přišel a sičáka zatknouti dal.
Přehled škol „Ústřední Matice školské“. Nyní
vydržuje „Ústřední Matice školská“ tyto školy a opa-
trovny. V Čechách: V Bezděčině u Hodkovic
školu jednotřídní se 77 žáky. V Duchcově u Te-
plice tři třídy o šesti odděleních se 402 žáky. V
Č. Krumlově opatrovnu s 90 dětmi a tři třídy školy
obecné se 140 žáky. V České Kubici u Domažlic
školu jednotřídní se 63 žáky. V Liberci opatrovnu
o dvou odděleních se 170 dětmi a tři třídy školy
obecné o pěti odděleních se 282 žáky. V Mostě
opatrovnu o dvou odděl. se 103 dětmi a dvě třídy
školy obecné o třech odděleních se 196 žáky. V
Nýřanech opatrovnu o dvou odděl. se 146 dětmi a
tři třídy školy obecné o šesti odděleních se 355 žáky.
V Prachaticích opatrovnu se 74 dětmi a čtyry třídy
školy obecné se 481 žáky. V Řeži u Petrovic v
Rakovnicku školu jednotřídní se 73 žáky. V Rudol-
fově u Č. Budějovic dvě třídy školy obecné se 112
žáky. V Sulislavi u Stříbra jednu třídu školy obecné
se 64 žáky. V Teplici u Ústí opatrovnu se 124
dětmi. V Terezině opatrovnu o dvou odděleních se
120 dětmi. V Trutnově dvě třídy školy obecné o
třech odděl. se 156 žáky. Ve Vranově u Stříbra
školu jednotřídní s 41 žáky. — Na Moravě: V
Břeclavě opatrovnu s 82 dětmi. V Brně čtyry opa-
trovny o devíti odděl. se 685 dětmi. V Jihlavě
dvě třídy školy obecné o čtyřech odděleních se 284
žáky. V Kroměříži opatrovnu s 56 dětmi. V
Lipnice opatrovnu s 50 dětmi. V Litovli čtyry třídy
školy obec. se 230 žáky. V Olomouci opatrovnu se
66 détmi. V Uhřinově u Hranic školu jednotřídní
se 30 žáky. Ve Znojmě opatrovnu s 92 dětmi a
dvě třídy školy obecné se 139 žáky. — Ve Slez-
sku: V Opavě opatrovnu s 58 dětmi.
Zmizel i s punčochami. Zdejšího punčochář-
ského mistra p. Vojt. Regala dva tovaryši vyšli 9.
t. m. na cestu, nesouce zboží punčochářské k pro-
deji. Jeden z nich, Habrle, rozprodal zboží z vaku
svého, kdežto druhý, Kresl, měl vak svůj ještě plný.
Přijdouce po cestě k.hospodě, pozdrželi se a H. zašel
do hospody, K. pak se zbožím zůstal venku. Když
Haberle z hospody vyšel nenalezl zde Kresla; volal,
běhal v celém okolí, však marně. Když se byl po
zmizelém i marně dotazoval lidí cestou tou jdoucích,
vrátil se do Domažlic a sdělil mistru co se bylo
událo. Pan Regal oznámil věc četnictvu, kteréž po-
zmizelém pátrá.
Česká kázáni v Duchcově. Milého překvapení
dostalo se minulý pátek duchcovským Čechům, když
tamější děkan po ranních bohoslužbách měl české
kázání. Posluchačů dostavil se počet velmi hojný,
všickni sledovali výmluvného kněze s patrným po-
těšením a všeobecné bylo přání, aby pan děkan ale-
spoň jednou za týden po česku kázal.
„Fantastické povídky“ od Julia Zeyera vyšly
právě v úhledném vydání nákladem V. B. Čecha v
Kolíně.
Na trh zdejší odbývaný dne 14. prosince při-
veženo bylo na 61 povozech obilí 175 Hl. pšenice,
112 Hl. žita, 21 Hl. ječmene a 252 Hl. ovsa.
Tržní ceny v Domažlicích.
Hektolitr
Dne 14. prosince
I.  II. III.
6.95.
5.00.
4.50.
2.83.
Čís. 2408.
Vyhláška.
Rozpočet o příjmu a vydání
důchodu obecního na r. 1883,
pak ostatních ve správě obecní
se nalezajících fondů, vyložen
jest v úřadovně obecní od dneška
počínaje na 14 dní k veřejnému
nahlédnutí, což všeobecně ozna-
muji.
Z purkmistrovství král. města Domažlic,
dne 13. prosince 1882.
Purkmistr:
Jan Halík.
Kalendáře,
všeliké
obrázkové knížky
spisy pro mládež
s obrázky
má na skladě a odporučuje co vhodné
vánoční dárky
Jiří Prunar,
knihkupec v Domažlicích.
eR
Čís. 664.
Vyhláška.
Od okresní správní komise v Nové Kdýni
se tímto u všeobecnou známosť uvádí, že se
veřejná dražba na pronajmutí mýt pro r. 1883
v Počinovicích, v Neumarce a v Kolovči po-
každé v místě samém vždy o 1. hod. odpol. v
následujících dnech předevezme a sice:
v Počinovicích dne 24. prosince 1882
v Neumarce „ 26.
v Kolovči
„ 27.
„
Nájmuchtiví se ku dražbě té zvou s tím
podotknutím, že ve výminky dražební lze na-
hlédnouti v okresní úřadovně po čas hodin
úřadních.
Okresní správní komise v Nové Kdýni,
dne 13. prosince 1882.
Předseda komise:
Josef Šaffránek.
AVIS!
pro pány majitelé hospodářství, mlýnů a
obchodníky v obilí v okolí Plzeňském!
Objednávky výrobků našich: jutové pytle, ju-
tové plátno ve všech rozměrech a jakostech, buďtež
nám laskavě zasýlány prostřednictvím firmy D.
Humpolce, sklad provaznické továrny v Plzni,
divadelní ulice, kdežto lze i vzorky nahlédnouti.
První rakouská přádelna a tkal-
covna juty ve Vídni.
Na vánoční stromek
odporučuje všechny druhy
jemnějších
cukrovinek
v hojném výběru
Závod cukrářský Jana Halíka.
Pšenice
Žito . .
.
Ječmen .
Oves . . . . . .
Brambory . . . . .
.
Hrách .
Zelí (hlávky) 1 kopa .
7.68.
5.35.
5.20.
3.15.
—
7.40.
5.22.
4.80.
2.92.
J. Halik, purkmistr.
Tah pražské loterie: 30. 37. 84. 46. 82.
