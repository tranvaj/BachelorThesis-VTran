Volleze
Číslo 7.
POSEL OD ČERCHOVA
Ročník XI.
V Domažlicích, dne 11. února 1882.
.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Pro Domažlice:
čtvrtletně
půlletně
Čtvrtletně:
za hranice . . 1 zl. 33 kr.
do Ameriky . . 1 „ 46 „
Donáška do domu 6 kr.
Poštovní zásilkou:
čtvrtletně . . 1 zl. 20 kr.
40 „
půlletně . . 2 „
ročně . . . 4 „ 80 „
1 zl.
. .
ročně
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
V Rakouské delegaci statečně a otevřeně hájil
dr. Klaič slovanské stanoviště. Kníže Jiří Czartori-
ski vylíčil v stručné, klidné řeči poslání Rakouska
ve slovanských zemích, jimž má býti středištěm pří-
tažlivým. Plener ostře a jasně dokázal, že Rakou-
sko v zabraných krajinách mělo se opříti na oby-
vatelstvo pravoslavné a pravil, že v obou těch zemích
by se mělo vládnout absolutisticky a šetřiti jejich
zvykův nikoliv však po německu nebo po maďarsku.
Vývody Heilsbergovy nepovšimnuty. Na konci při-
jata úvěrní předloha jednohlasně.
Zákon na zvýšení daně z petroleje do-
spěl v těchto dnech k rokování na říšské radě v
sněmovně poslanecké. Tato nová předloha, kterou
má býti na chudinu uvaleno nové berní břemeno,
setkala se však s tuhým odporem zejména u obou
klerikálních klubů, které náležejí ku pravici. Klu-
bům těm záleželo na tom, aby tato nová finanční
operace Dunajevského padla a aby i ministr tento
s ní padl. Stalť se ministr Dunajevski velice neo-
blíbeným svými styky s Bontouxem a „union gene-
rale“ a dny jeho ministerské činnosti zdají se býti
spočtěny. Jeho místo proslýchá se, že pak zaujme
hrabě Clam Martinic. Jelikož i levice své nepřátel-
ství vůči dani té netajila, bylo lze s jistotou oče-
kávat v sněmovně její zamítnutí. Avšak hr. Taaffe
chtěje tuto porážku vládní předlohy předejíti, pro-
hlásil, že celý kabinet ministerský od-
stoupí, pakliže kluby klerikální hlasovati budou
proti předloze. To pomohlo, klerikálové toho si přece
nepřejí, aby nynější ministerstvo padlo a podrobili
se. Přes to však došlo to přece k živým debatám,
jež zvláště levičáci vyvolávali. Proti dani té mluvilo
devět řečníků, mezi nimi i Lienbacher pro ni mluvil
z usnešení klubu jediný K. Adámek. Slova jeho ne-
plynula však z vnitřního přesvědčení, proto také dů-
vody jeho postrádaly pravdivosti. Dr. Roser (proti)
připomíná hrozné daně, jimiž obyvatelstvo jest stí-
ženo. Všechny potraviny, maso, cukr, mouka atd.
stíženy jsou daněmi, malí živnostníci platí velké
daně, kdežto banky a boháči neplatí ničeho, nebo
málo. Řečník v celé své řeči ujímá se chudých po-
platníků a dovozuje z dát předložené zprávy, že daň
zastihne nejvíce třídu chudou; končí návrhem, aby
o předloze přešlo se k dennímu pořádku. — Když
byli pak ještě ostatní řečníci proti mluvili, ujal se
slova ministr Dunajevski, aby objasnil stanovisko
vlády. Pravilť: „Co do zásady, jde tu o všeobecnou
novou daň z potřeby. Již výbor ve své první a druhé
zprávě prý důkladně dokázal, že spotřeba petroleje
děje se u veliké míře dle prostředků poplatníka. A
připouští-li se vůbec daň z potřeby, musí se uvá-
žiti, že v státu, jakým jest Rakousko, holá daň na
přepych nemůže se vůbec nikdy státi přiměřeným
pramenem státních příjmů. Co se nejdůležitějšího
účelu nynější finanční politiky týče, zříditi totiž ro-
vnováhu v státním hospodářství, tu nejen v Rakou-
sku, ale i v jiných státech, jako zvláště v Italii a
Francii uznána zásada daně z potřeby za prospěš-
nou a praktickou. Daň, kteráž vypadne na rodinu
s tak zvanou malou lampičkou, nebude obnášeti ani
1 zl. ročně. — Po té skončena schůze a ve středu
8. t. m. se o dani té hlasovalo. Pravici scházelo
22 hlasův a veškeré namahání parlamentární komisse
v poslední chvíli nebylo by zachránilo předlohu a
vládu, kdyby vláda sama s celým důrazem nebyla
se o předlohu zasadila. Třináct poslancův od vlády
odvislých, zdrželi se hlasování. Tím, jakož i hlasy
čtyř ministrův rozhodnuto vítězství vlády. Levice
do poslední chvíle očekávala porážku vlády. Petrole-
jová předloha, jež má státu vynésti až pět milionů
ročně, — 12 hlasy zvítězila.
Rokování v panské sněmovně o universitě
české počalo ve čtvrtek 9. t. m.
Ve Vídni odkryl městský radní Lueger skan-
dalosní historky o tak zvané liberální žurnali-
stice. Ve veřejné schůzi pověděl bez obalu, kdo a
kdy pokoušel se o podplacení jeho když jednalo se
o podniky obce vídeňské, kteří městští radní úpla-
tek přijali a které časopisy za tím vězí. Lueger vy-
četl Vídeňské žurnalistice, že si hledí pouze kšeftu,
že jest znemravnělá a prodajná. K smíru mezi ná-
rody bude veliký krok učiněn, až vliv vídeňské žur-
nalistiky, jenž býval všemohoucím, bude zlomen.
Reakce proti vlivu tomu počíná ve Vídni a bude
šířiti se brzy po celém soustátí.
V rozpočtovém výboru rady říšské dne 4. t.
m. předložil hr. Jindřich Clam Martinic generální
zprávu o budžetu na rok 1882. Podle zprávy ob-
náší schodek pro běžící rok 33,785.677 zl. K tomu
připočísti se musí 3,268.000 zl. na zaručené úroky
pro západní dráhu, tedy celkem 37,000.000 zl. Ve
zprávě té nečiní se však ještě zmínka o úvěru na
pacifikaci Hercegoviny.
O politice maďarské dí berlínská „Nat. Z.“:
„Nynější povstání Slovanů hercegovských čelí proti
Maďarům, a kdo by chtěl zkoumati příčiny, bude
mimoděk pomýšlet na povšechný ráz, základní rysy
a základní chyby dnešní politiky Maďarů. Jest to
jejich velkou chybou a přechmatem, že ze všech
zemí a národů koruny štěpánské chtějí násilím uči-
niti národní stát maďarský, což provésti se nedá,
jelikož dvě třetiny obyvatelstva státu nemohou ni-
kde na celém světě k tomu býti připraveny, by ne-
chaly sobě vnutit národnosť jedné třetiny. Maďaři
také nic jiného nesklidí, nežli nejrozhodnější zášť a
nepřízeň utlačovaných. Pokaziliť si to již důkladně
se všemi Jihoslovany, ba špatně předložená, všady
překážející politika Maďarů jest velkou obtíží pro
úlohy říše habsburské a zejména pro ony v zemi
pobalkánských. Tato říše byla by již mnohem dále
dospěla, kdyby Madaři jí nepřekáželi. Bylo by dobře,
kdyby si to přiznali a svou budoucí politiku dle toho
zařídili. Možno je tím spíše k tomu vyzvati, ježto
jejich státníci nebyli s to, uvésti před delegacemi
jiné důvody, jimiž by příčiny povstání byli mohli
lépe vysvětliti.“
Maďaři čenichají v krajinách nemaďarských po
stopách panslavismu a po spojencích povstalců kri-
vošijsko-hercegovských. Ondyno nalezla fantasie ma-
ďarských redaktorů zbraně ukryté u Srbů v Subo-
tici, což označuje nyní vládní „Ellenör“ jakožto vý-
mysl. Včera zas sděleno „Egyet.“ z Brašova, že v
tamějších rumunských kostelích nalezeny uschované
zbraně. Faráři byli prý do vyšetřování vzati.
Povstání v Dalmátsku, Bosně a Hercegovině.
Ze Sarajeva se oznamuje, že panuje tam přísný stav
obležení. Od soumraku nesmí nikdo opouštět domov.
Silné stráže procházejí ulicemi a zatýkají každého,
kdo na ulici se objeví. V domech nařízeno jest bdíti
nad tím, zda-li některý Srb pravoslavný neb moha-
medánský druhého nenavštěvuje a udati to ihned vo-
jenskému úřadu. V Sarajevu vzmáhá se drahota,
kteráž již v letě byla citelná. Stále kolují pověsti o
četách povstaleckých na horách jižně a západně od
Sarajeva. Spojení v tu stranu jest úplně přerušeno.
Spojení s Brodem přes Zenici trvá stále, ač i tu
přepady se množí.
Politický přehled.
Ozvěna ze zpovědnice.
Na den sv. Rosalie byl kostel téhož jména v
Palermu nádherně ozdoben.
O polednách opustili dělníci lešení a hrobové
ticho nastalo po celém domu. V pozadí procházeli
se dva mužové, z nichž jeden byl silného vzrostu,
černých, hustých vlasů a plného vousu. Průvodce
tohoto byl asi o 10 let mladší a vypadal štíhle.
Jmenoval se Pavel Monti a byl stavitelem.
Co takto oba ku předu popocházeli pravil umě-
lec pojednou: „Nejmilejší pane, já vás zasvětím v
tajemství, které jest celému světu neznámo.“ „Aj,
a to by bylo?“ tázal se zvědavě kníže Campoflorito.
„My stavitelové,“ pokračoval Monti, „býváme
často akustickými zjevy překvapováni, ba strašeni.
Já jsem na př. zpozoroval, že postaví-li se někdo
na tuto mramorovou plotnu, každé slovo uslyší, které
se v kostele mluví, a byť i sebe tišeji pronešeno
bylo. Zde může nepovolaný každou zpověď pohodlně
vyslyšet. Račte se postavit na ono místo, já pak
půjdu do zpovědnice zašeptám něco a vy se přesvěd-
číte, že jsem mluvil pravdu.“ Po té odběhl. Než
sotva se asi 12 kroků vzdálil, počal kníže blednouti,
rty se mu třásly a srdce mu počalo hlasitě tlouci.
Poslouchal. Mezi tím vrátil se Monti: „Není možná,
abychom tu zkoušku ihned učinili,“ pravil; „nějaká
dáma v závoji zpovídá se právě — avšak co je vám,
milostivý kníže?“
Kníže položil prst na ústa a stál nepohnutě.
Asi za dvě minuty vzdychnuv si hluboce ustoupil z
plotny.
„Nic mi není, Pavle, děl, nepovažujte mne za
pověrečného — však, pojďme na čerstvý vzduch.
Odešli do krásné zahrady před kostelem. Rozmlou-
vali o rozličných malichernostech asi čtvrt hodiny,
načež se rozloučili. Kníže pozval si při loučení Pavla
na druhý den k sobě na letohrádek poblíž města;
podali si ruce a rozešli se.
Druhého dne ráno odebral se kníže velmi časně
do předpokoje, kterýž vedl do komnat jeho paní.
Komorná se ulekla, jakmile knížete zhlídla.
„Vstala již má paní?“ tázal se kníže.
„Ještě ne, milostivý kníže“ zněla odpověď.
„Počkejte, až Vás zavolám“, pravil kníže, ubí-
raje se chodbou do ložnice své manželky. V tom
okamžiku otevřely se dvéře a krásná kněžna v ran-
ním oděvu vstoupila svému choti vstříc. Kníže se
zastavil. Krása a něha jeho paní dojaly ho nad míru.
Dělal jako by neviděl, že kněžna se třese a že bledne.
„Jak, Rafaeli, pravila, ty jsi již zde? Jaké důležité
příčině děkuju tvou návštěvu?
„Můžeš se diviti, chci-li se dřív nebo později
na tebe podívati? Avšak dnes neplatí má návštěva
tobě. Ty víš, že dnes slavíme svátek sv. Rozalie a
tu mi napadlo, abych se šel podivovat jejímu obrazu,
jejž tvůj bratr tak mistrně barvami provedl. Dovol
tedy, abych za tím účelem vstoupil do tvé ložnice.
„Rafaeli,“ volala kněžna, „má ložnice jest v
nepořádku, avšak jdi tam, já se zatím obleku.
Kníže vstoupil.
„Tento nepořádek se mi více líbí než jaký-
koliv vzorný pořádek. Všechno mne upomíná na
krásné časy naší první lásky. Tvůj pokoj jest vrozená
poësie, jen malíř měl by zde ještě býti, který by
učinil toho všeho obraz.“ Slova ta působila nemálo
na kněžnu.
Kníže rozhlédnuv se po pokoji, šel si sednout
na pohovku, která se nacházela v pozadí pokoje.
Dle záhybů na koberci bylo lze pozorovat, že se
pod kobercem nachází postava člověka. „Sem si
sednu,“ pravil kníže „a prohlídnu si obraz od tvého
bratra.“ Sedl si právě na to místo, kde se domní-
val, že jest obličej neznámého člověka a opřel se
silnou svoji rukou ještě o prsa jeho. Člověk pod ko-
bercem počal sténati, svíjeti se — bylo slyšeti chr-
kot umírajícího — konečně nastalo hrobové ticho.
Kníže pozoroval obraz dále, jako by se nic
nedělo.
Pak pozdvihnuv očí svých k ženě, pravil: „Byl
to blažený čas, když jsme se poprvé sešli. Nalezl
jsem tě v chudobné chýžce, kde jsi se prací živila.
Tvůj bratr tě skrovně podporoval. Vy jste nechtěli
tomu věřiti, že by kníže byl s to, pojmouti chu-
dinkou dívku za ženu. Avšak — našel jsem v tobě
oblibu, já si tě vzal.
Kněžna hleděla prosebně na svého chotě.
„Než, nač tyto vzpomínky,“ pokračoval kníže.
„Jsem šťastným manželem a nemusím se obávati
věrolomnosti své manželky, jako onen muž jisté
ženy, jejíž tajemství jsem ozvěnou ze zpovědnice vy-
Feuilleton.
