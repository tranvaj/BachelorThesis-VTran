hasičský 12. února v sále „u černého koně.“
Domácí zábava pro denní hosty 23. ledna v ho-
stinci p. Ant. Holuba.
Potvrzený starosta. Císař potvrdil volbu sta-
rosty okresního zastupitelstva nýrského, statkáře J.
Fleischmanna v Nýrsku.
Prázdniny v sobotu. Ministr osvěty a vyučo-
vání na základě zvláštních dotazův a petic nařídil
zvláštním výnosem všem zemským úřadům školním,
aby židovští žáci v sobotu od školní návštěvy spro-
štění nebyli.
Prohrál koně i s vozem. Tyto dni přivezl
rolník V. z K. na Mělník do všeobecné nemocnice
čeledína. Když nemocného odevzdal do ústavu, za-
stavil se v jistém hostinci na Mělníku. Zde dal se
do hry v karty s jistými umělci tohoto oboru a pro-
hrál nejen peníze, nýbrž i koně, vůz i peřiny, v
nichž čeledín nemocný na voze ležel, a odebral se
pak pěšky do vzdáleného domova.
Zástěrková zábava, odbývaná dne 18. t. m. v
místnostech „u zlaté koruny,“ vydařila se vzdor ne-
přízni jisté strany nad očekávání skvěle. Dámy byly
vesměs opatřeny zástěrkami a těžko jest nám roz-
hodnouti, která měla nejvkusnější. Dekorací byli
jsme vskutku překvapeni; již dlouho neviděli jsme
sál při podobné zábavě tak vyzdobený. Tančena byla
také beseda, národní to náš tanec, a přec u nás tak
zanedbávaný, věru kdyby jiní národové měli takový
tanec, jak by se jím vychloubali a my sami tak
málo si ho vážíme! Zábava byla velmi živá a ne-
nucená, společnosť vytrvala až do pozdního jitra a
utkví zajisté v paměti každého přítomného a přáli
bychom si, aby zase brzy tato zábava se opakovala.
Přírodní zvláštnosť. Manželka p. B. Tichého
v Plzni chová ve svém hospodářství též slepice. V
minulých dnech a sice dne 11. ledna t. r. přihodila
se v jejím slepičím světě zajisté v této pokročilé
zimní době neobyčejná událosť; z vajec, na kterých
jedna ze slepic seděla, vylíhlo se totiž 13 zdravých,
čilých kuřátek, z nichž až na dvě všechna ostatní
na živu zůstala. Zaznamenáváme věc tuto jakožto
podivuhodnou přírodní zvláštnost.
Purkmistrovský úřad zdejší vypisuje konkurs
na pronájem hospody na mýtě v Havlovicích, obci
zdejší náležející, kteráž pronajata bude od 1. února
1882 počínaje na tři po sobě běžící leta. (Viz
dnešní inserát).
Místo žalářníka uprázdněno jest u plzeňského
krajského soudu.
Zapsaná firma. U krajského co obchodního
soudu v Plzni zanešena jest nová firma: „Směnárna
A. Maschek a R. Vladyka v Klatovech“.
Zdejší „Vítek Papírkovic“ dlouho mluvil o
tom, že půjde do Bosny a když tyto dni namluveno
mu bylo o nynějších tamních událostech, pustil se
skutečně na cestu. Nedorazil však dál než do Cho-
mutova, kdež byl zadržen a když poznána dětinská
povaha jeho, poslán byl sem postrkem zpět. Domnívá
se však skutečně, že byl „v Bošně“ a vypravuje
mnoho o dobrodružstvích na daleké té cestě.
Sýpka se sesula dne 4. ledna večer v domě
pí. Tišerové na vídeňském předměstí v Klatovech
V hořejším patře sýpky té nacházelo se 184 pytle
ovsa, jejž tam složil pekař p. Krása. Pod velikou
tíží prolomila se podlaha; tím se jednak střecha po-
rouchala, jednak strop spadnuv na podlahu dolejšího
patra porouchal i klenutí dílny truhlářské v přízemí
se nacházející, tak, že ode zdí se odtrhlo. Dne 5.
odbývala se na místě komise obecního úřadu, dne
6. odpoledne komise soudní.
S epidemii v Plzni má se to jak následuje: V
období od 1. října 1881 až do 13. ledna 1882 zem-
řelo v Plzni na nešťovice 8 osob. První úmrtí
na tuto nemoc událo se dne 28. listop. 1881 a sice
měla osoba touto nemocí zachvácená věk 29 roků.
Z ostatních na tuto nemoc zemřelých osob čítala
nejstarší 15 roků, 2 čítaly po 6 a 2 po 2 letech,
jedna byla 2 a půl roku a jedna dokonce jen 3
měsíce stará. Na tyfus zemřelo v témže období
5 osob, na difteritis též 5 osob, na záškrť
10 osob, na osypky, spálu a podobné nemoci
4 osoby.
Nalezen mrtev. Zdejší žebrák Josef Selner —
zván vůbec „Pepík Markovic“, šel v úterý 17. t. m.
večer v napilém stavu k domovu. Bydlel v Ada-
movicovic zahradě. Po cestě padna do strouhy,
notně se omočil. Vzmohl se však přec a dovlékl se
do domu, kdež blízko dvéří do sklepa ulehl buď, anebo
upadl. Na místě tom byl ráno nalezen co mrtvola.
Odnešen byl do umrlčí komory na hřbitově u Svatých.
Proč obecný lid zaklíná se slovy „Na mou
duši“? Věc ta má svůj daleký původ v dobách
poddanských. Šlechticovo slovo platilo druhdy tolik,
co sprostému člověku přísaha. Proto také šlechta
říkala „na mou česť“, a to dostačilo úplně, kdežto
sprostý člověk, aby se mu uvěřilo, hned svou duši
zapisoval. Nejlépe vysvitne ta věc ze způsobu, jak
se svědectví dávalo. Šlechtic výpověď napsal a svou
pečetí spečetil; měšťan ale jsa svědkem stoje pří-
sahal, poddaný přísahal kleče. „Na mou česť“, ří-
kati jest tedy šlechtický způsob, „na mou duši“
„K. L.“
nebo „na mou kuši“ poddanský.
Vojenský uprchlik. Závodčí Josef Sedlák od
16. setniny 35. pluku pěchoty, jenž je podezřelý z
krádeže erárních věcí, zmizel 4. t. m. z Plzně. Po
uprchlíku se pátrá.
Do Dalmacie. V sobotu 14. t. m. opustilo
Plzeň 240 vojínů, přináležejících k reservnímu ko-
mandu pluku Filipovičo i a odebrali se do Prahy,
aby připojivše se k posádkou tam ležícímu pluku
Filipovičovu, nastoupili s celým plukem cestu do
Dalmacie. Hudba vojenská a mnoho obecenstva vy-
provodili odcházející vojíny až na nádraží. Den před
tím odjela též čásť záložníků z Plzně do Prahy.
Pronájem pivního krejcaru. Obec zdejší pro-
najme právo k vybírání pivního a vinního krejcaru
pak poplatku z líhovin od 1. března letos počínaje
na tři po sobě běžící leta. (Viz dnešní inserát).
Vývoz plodin lesních ze Šumavy. Na mýti-
nách šumavských, zvláště na těch, jež spůsobeny
byly zkázonosnou vichřicí v noci ze 26. října 1870,
bují hojnosť léčebných rostlin, které dle „Kl. L“.
v posledních letech se staly předmětem dosti čilého
obchodu. Zejména to platí o vzácné arnice, jež všude
na suchých lučinách se stkví a jejíž zlatožluté květy
od tisíců přičinlivých rukou v letních měsících se
sbírají. Dle spolehlivých zpráv obnášelo množství
natrhaných květů arniky přes 300 metr. centů,
jež usušeny asi 40 metr. centů vážily. Největší čásť
zaslána z Kušvardy a Vimberka přes Lipsko do
Ameriky. Za 50 klg. čerstvých květů platilo se sbě-
ratelům 3 zl. a za 50 klg. sušených 24 zl.; pro
export však od zasýlatelů obnos skoro dvojnásobný
požadován. Mimo tuto důležitou lékařskou bylinu
vyváží se z krajů pošumavských veliké množství
hořkého jetele, sladkého dřeva a kapradího, jakož i
celé vozy jalovcových zrnek do Prahy, Vídně i jiných
větších měst. Také borůvek a brusin značné množ-
ství se po delší čas již vyváží.
Počasí jest posud velmi mírné. Sekání ledu
děje se jako by kradmo. Denní teplota za svitu slunce
dosahuje i 20° R. Půda jest sice zmrzlá, o sněhu
však ni blízko, ni na horách ani památky.
Na trh zde odbývaný dne 19. ledna přivezeno
sem na 19 povozech 107 hektl. pšenice, 35 hektl.
žita, 14 hektl. ječmene, 79 hektl. ovsa.
Požár. V úterý dne 10. ledna večer vyhořela
1 chalupa v Javoří u Klenového.
Laciná podsvinčata. Klatovský občan X zaslal
svému příteli Y ve Vinohradech k svátkům podsvinče.
Uplynuly dvě neděle, leč nevděčný přítel mu ani
neoznámil, že zásylku obdržel. Již počal pochybovat
o přátelství páně Y. a často již v duchu si pomyslil:
„Tak svět odplácí!“ Však jakou radosť pocítil, když
po dvou nedělích obdržel zprávu, že slavnému c. k.
poštovnímu úřadu ve Vinohradech nákladní list se
ztratil a nevěda, komu zásylka patří, (na balíčku
byla jen začáteční písmena co adressa), byl nucen
podsvinče prodati. Panu X zaslal za ně celých 60 kr.
Sedm milliard na dně mořském. Dle posled-
ních výpočtů potopilo se r. 1880 celkem 2039 lodí
s nákladem v ceně 7 milliard franků, o 2 a půl
milliardy více než roku minulého. Při tom přišlo
4134 osob o život, tak že na den připadá 5 poto-
pených lodí a 11 zahynulých osob. Ovšem že tyto
ztráty takřka úplně byly pojištěny.
Ona přešmachťaná a uplakaná „stará
škatule“, — již vícekráte osvědčená firma
klevetářská — se upozorňuje, by aspoň v
kostele poctivých lidí na pokoji nechala,
aneb snad si myslí, když ona čest nemá, že
ji jiným bráti může? — Po druhé zavrzá jí
něco o té „piklhaubně“
Ten její Žížala,
který jí závidí to „snivé očko“ a tu „tloušťku“.
Tržní ceny v Domažlicích.
Hektolitr
Pšenice
.
Ječmen .
Oves . .
Brambory
Zelí (hlávky) 1 kopa
Seno 100 kilogramů
Žito
.
.
Dne 19. ledna.
I.  II. J
III.
9.65.
7.12.
5.80.
3.50.
9.95.
9.80.
7.35.
7.62.
6.10.
6.—.
3.78.
3.62.
M. Maerz, polic. komisař.
Tah brněnské loterie: 82. 23. 72. 2. 43.
Pronájem hospody.
Hospoda na mýtě v Havlovicích, obci zdejší
náležející, pronajata bude dne 1. února 1882 po-
čínaje, na tři po sobě běžící leta.
Kdož by v nájem tento se chtěl vázati, podejž
sem písemnou zapečetěnou nabídku, na níž budiž
psáno „hospoda v Havlovicích“ s udáním, mnoholi
by z hospody té ročního nájmu platiti chtěl, do
27. ledna 1882 v poledne.
Ve výminky nájmu lze u purkmistrovství každo-
denně v hodinách úředních nahlédnouti.
Z purkmistrovství král. města Domažlic
dne 21. ledna 1882.
Purkmistr: Jan Halík.
Blahorodému pánu, panu
V dnešní příloze l. t. oznamuje vydavatel knih
českých p. Karel Vačlena další vycházení ním vy-
dávaného damského časopisu „Modní svět“ a be-
letristického „Světová bibliotéka.“ Oba po-
dniky tyto zasluhují ct. čtenářstvu našemu vřelé do-
poručeny býti. Bližší viz v příloze samé.
Janu Kralovcovi,
majiteli pivovaru v Domažlicích,
za věnovaný sboru hasičskému v Oujezdě
dar šesti krásných mosazných pohřebních
svítilen ukrytých v úhledné hlazené skříni
z tvrdého dřeva vzdává upřímné díky
ve jménu sboru hasičského:
Jan Žamburek,
předseda.
Listárna administrace.
Pan J. H. v Ch. — Souhlasíme; laskavě za-
slanou částkou jest zaplaceno do konce března t. r.
Pezor! Do Bujezda a okolí!
Zábní lékař Weinsfeld
dříve ve Františkových lázních nyní v Plzni
Štěpánova promenada 22
ordinuje od 9 do 4 hodin.
1
Mé zlato, Katy,
pryč tě posýlám,
drž se mi dobře,
to ti povídám!
Za tvou počestnosť,
za tvoje mravy,
aby tě Pán Bůh
chránil před vrahy
tvé nevinnosti,
neb všichni mužští
jen po ní třeští.
—0
„Vídeňská pojišťovací společnosť“
ve Vidni.
„Vídeňská pojišťovací společnosť“ založená „První uherskou všeobecnou pojišťovací společností,“
která se nyní rozhodla činnosť svou v západní časti říše rakouské úplně zastaviti a opatřena úplně splacenou
akcijní jistinou čtyř milionů zlatých rak. čísla a mimo to zvláštní náhradní zálohou 500.000 zl. r. č.,
tudíž se záručním fondem
zlatých 4,500.000 rak. čísla
zahájila činnosť svou 1. červencem m. r.
Vídeňská pojišťovací společnosť převezme pojistky:
proti škodám z ohně, vzniklým bleskem, výbuchem neb jinými příčinami.
proti škodám z krupobití.
proti pohromám zboží při dopravě po vodě i po zemi.
Vídeňská pojišťovací společnosť pojišťuje dále
zdarma v prvním roc
na dobu 6 let domy a hospodářská stavení, tak že se při podobných pojistkách splácejí premie teprvé v druhém
roce, rozděleny jsouce na pět ročních lhůt.
Spůsobené škody všeho druhu ihned se vyšetří a zaplacení škod bezodkladně se vyřídí.
e
a
b
Kos.
—
Zasláno.
(Za tuto rubriku není redakce zodpovědna.)
Bližší zprávy co nejochotněji se udílí a pojistky se přijímají
u dosavadních pánů jednatelů „První uherské všeobecné pojišťovací společnosti“, jakož
i u nových zástupců „vídeňské pojišťovací společnosti“, taktéž u
Hlavního jednatelství pro Čechy
„VÍDENSKÉ POJIŠŤOVACÍ SPOLEČNOSTI,“
kancelář v Praze ve vlastním domě. Hyberňácká ulice č. 7.
