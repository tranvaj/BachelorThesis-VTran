Zvláště dlužno s uznáním vzpomenouti odborné kresby
zámečnické a stavitelské, pak některé tkalcovské.
Stoly kolem skříně rozestavené obsahovaly práce slo-
hové, v nichž hojnost prakticky provedených nevy-
hnutelných listin živnostenských, pokud jich vyža-
duje obchodní styk řemeslníků. Týmž směrem čistě
praktickým neslo se také vyučování počtům; obsa-
hovalyť sešity dotýčně nejnutnější příklady účetni-
ctví živnostenského. Na podiu pokryt byl velký stůl
velmi četnými vzory ku kreslení, jichž se dostalo
škole od vys. ministerstva osvěty a svědčící o li-
chotivé podpoře školy té s vyšších míst. Sál ověšen
některými obrazy strojů, s jichž užíváním byli žáci
letos seznamováni. S potěšením konstatujeme, že
byla návštěva velmi četná jak se strany hodnostářů
zdejších tak i od průmyslnictva a lze s jistotou oče-
kávati, že škola ta přinese městu našemu nevšedního
prospěchu.
Duchovenské. Důst. pan P. Jakub Pašer,
farář ve Vollmavě, jmenován byl biskupským no-
tářem.
Krajinský sjezd učitelstva českého v Plzni.
Výbor Ústředního spolku jednot učitelských v Če-
chách svolává na základě usnešení valné hromady,
konané 28. září m. r. krajinský sjezd učitelstva
českého do Plzně na dni 7., 8. a 9. srpna t. r.
Program sjezdu jest následující: 1. V neděli dne 6.
srpna bude na uvítanou společná schůze ve velkém
sále měšťanské besedy, při níž uvítá účastníky před-
seda spolku českého učitelstva plzeňského p. Dom.
Knobloch; pak následovati bude volná zábava, při
níž účinkovati budou slečny zpěvačky a páni smyč-
cového kvarteta. 2. V pondělí dne 7. srpna v 9 hod.
dop. zahájen bude sjezd v sále Valdekové předsedou
Ústředního spolku, načež následuje: a) volba před-
sednictva; b) rokování o otázce: „Proč hájí učitel-
stvo české zásadu, aby děti vychovávány a vyučovány
byly jazykem mateřským?“ c) rokování o návrhu na
změny říšského zákona ze dne 14. května 1869,
jenž předložen byl panské sněmovně 24. ledna t. r.
3. Téhož dne po skončeném rokování bude slavnostní
hostina. Počet účastníků zjistí se při ubytování v
neděli večer. 4. Po banketě večer dne 7. srpna
uspořádá Spolek českého učitelstva v Plzni koncert
ve prospěch Ústřední Matice školské za spoluúčin-
kování zpěv. spolku „Hlaholu“ a ostatní hudební in-
telligence řízením pana M. Slezáka. 5. Úterý den
8. srpna věnován jest prohlídce památností králov-
ského města Plzně, zejména městského musea, real-
ného gymnasia, radnice, františkánského kláštera. 6.
Ve středu dne 9. srpna podniknou účastníci sjezdu
vycházku na Šumavu.
Dar. S potěšením zaznamenáváme opětný značný
dar zdejší pokračovací škole průmyslové. Inženýr p.
František Pek, navštíviv dne 29. t. m. výstavu
prací žáků a posluchačů pokračovací školy průmy-
slové, daroval řečenému ústavu tři sešity nákladného
díla prof. Pacolda „Studie pozemního stavitelství“,
za kterýžto krásný dar vzdává ředitelství ústavu
šlechetnému dárci díky nejvřelejší.
Šumavská jednota pohorská těší se nemalým
sympatiím občanstva z blížších i z dalších krajů,
tak že jí rychle členstva přibývá. Novými zástupci
jmenováni jsou pp. Martin Kolář, c. k. professor v
Táboře, Václav Macek, katecheta obč. škol v Sobě-
slavi, Karel Seichert, lékař ve Strážově, Ferdinand
Samobrd, prof. v Domažlicích. Místní odbor zaři-
zuje se též u nás v Domažlicích. Zdejší hostinský
p. Václav Peklo, učinil smlouvu s jednotou, že čle-
nům na průkaz lístku legitimačního poskytne výhody
20pct. ze svých cen na jídlo, pokrmy a pobyt.
Sňatek svůj se slč. Kateř. Pavlíkovou, dcerou
mlynáře z Meclov slavil v úterý 27. června o 4.
hod. odpol. p. Josef Hruška, měšťan zdejší.
Hospodářské školy v Čechách a na Moravě
budou podrobeny důkladné reorganisaci. Majíť stá-
vati jenom zimní školy s jedno neb dvouletým
vyučováním a školy hospodářské. Do prvých
budou choditi děti, jež navštěvovaly jenom obecnou
školu, do druhých mladíci důkladněji vzdělaní. Ko-
nečně má býti zřízeno v Praze vysoké učení ho-
spodářské, jako pátý odbor polytechniky.
400letá slavnosť zavedení knihtiskařství ve
Vidni odbývala se v neděli za nejhojnějšího úča-
stenství všech stavů a skoro ze všech hlavních měst
říše dostavily se deputace nebo zaslány telegramy a
adressy. Slavnost sama zahájena v poledne příleži-
tostním sborem prof. Stoibera, načež vystoupil ty-
pograf K. Höger na řečniště, promlouvaje nadšenými
slovy o významu knihtiskařství. Po něm měl Re-
schauer slavnostní řeč, pojednávaje o účinku knih-
tiskařství na žití veškerého lidstva. Následovala pě-
vecká produkce, která trvala do půl 11. hod., a po
té vypálen ohňostroj, v němž zaskvělo se jméno
„Guttenberg 1482—1882“ a po jeho stranách svě-
telné znaky Mohuče a Vídně.
Hlavní sklad tabáku pro Klatovy a okresy
klatovský, novokdýňský a nýrský, byl zadán p. Adolfu
Wälzrovi, obchodníku střižným zbožím v Klatovech.
Nedostatek četníků. Následkem toho, že v
Dolních Rakousích jakož i v jiných korunních ze-
mích rozmnožen bude počet četnictva a že nyní ná-
padně málo kandidátů se hlásí, nařízeno politickým
úřadům, aby prostřednictvím úřadů purkmistrov-
ských ohlásily, že do sboru četnického přijat bude
značný počet takových aspirantů, kteří jsou zálož-
níky neb v zemské obraně aneb kteří službě vojen-
ské již byli dostáli.
Requiem za zesnulého císaře Ferdinanda Do-
brotivého odbýváno bylo zde 28. června o 9. hod.
ranní v děkanském chrámu Páně za přítomnosti veš-
kerých officielních osobností, o 10. hod. pak v chrá-
mě klášterním pro gymnasium.
Na trojtřídní pokračovací škole průmyslové
v Domažlicích vyznamenali se v školním roce 1882
následující žáci a posluchači: V I. Oddělení (I.
třídě, zapsaných 41 žáků, z nichž zůstalo 7 nezkou-
šených). a) Vyznamenali se: 1. Wimmer Jindřich,
mistr klempířský z Domažlic. 2. Kostlivý Martin z
Klenče, učedník sklenářský zde. 3. Kugl Jiří z Klí-
čova, učedník kovářský v St. Klíčově. 4. Soukup
Josef z Nevolic, učedník kovářský v Nevolicích. —
b) Další pochvaly zasluhují: 1. Plachý Josef, tovaryš
punčochářský z Domažlic. 2. Hruška Augustin, to-
varyš obuvnický z Domažlic. 3. Fronk Václav, to-
varyš obuvnický z Domažlic. 4. Böhm Josef, učed-
ník obuvnický z Domažlic. 5. Schwarz Tomáš z
Klenčí, učedník obuvnický zde. 6. Kicberger Václav
tovaryš tkaničkářský z Domažlic. — V II. oddě-
lení (II. třídě, zapsaných 56, z nichž zůstalo 17
nezkoušených). a) Vyznamenali se: 1. Bašata Vác.
z Kouta, učedník truhlářský v Koutě. 2. Zajíc Bo-
humil z Velhartic, pomocník zahradnický v Rejko-
vicích. 3. Kraus Jan, učedník obuvnický z Domaž-
lic. 4. Planěk Josef z Kouta, učedník tesařský v
Koutě. — b) Další pochvaly zasluhují: 1. Kicber-
ger Jakub, učedník sklenářský z Domažlic. 2. Lud-
vík Alois, učedník mlynářský z Domažlic. 3. Šlegl
Jan, tovaryš soustružnický z Domažlic. 4. Hirš Max,
učedník obuvnický z Domažlic. 5. Havlovic Josef z
Kouta, učedník řeznický v Koutě. 6. Štrec Václav,
tovaryš punčochářský z Domažlic. 7. Kicberger Jan,
tovaryš obuvnický z Domažlic. — V III. odděl.
(III. třídě, zapsaných 49, z nichž zůstalo nezkouše-
ných 19). a) Vyznamenali se: 1. Schmied Antonín,
tovaryš punčochářský z Domažlic. 2. Obermajer Frt.,
tovaryš obuvnický z Domažlic, nyní (od m. května)
na zkušené v Landshutě v Bavořích. 3. Jirovec Jiří,
tovaryš zednický z Nov. Dvora u Kouta. 4. Wim-
mer Aug., mistr tkalcovský z Domažlic. 5. Wim-
mer Ant., tovaryš tkalcovský z Domažlic. 6. Jirovec
Jakub, učedník zednický z N. Dvora u Kouta. —
b) Další pochvaly zasluhují: 1. Jahn Jan z Luženic,
tovaryš zámečnický zde. 2. Schmied Jakub z Nové
Kdýně, učedník kolářský v N. Kdýni. 3. Doubek
Bedřich, tovaryš hrnčířský z Domažlic. 4. Tauer
Václav z Nov. Dvora, učedník mlynářský v Koutě.
5. Havlovic Martin z Kouta, učedník kovářský v
Koutě. 6. Randa Josef, tovaryš zámečnický z Do-
mažlic. 7. Altmann Jiří z Dražinova, učedník bed-
nářský zde. 8. Pelnář Jan z Luženic, učedník krej-
čovský zde. 9. Wenzel Antonín z Nýřska, učedník
zámečnický zde. 10. Fünffinger Jan z Vlkanova,
učedník kloboučnický zde. 11. Zíka Josef, učedník
krejčovský z Domažlic. 12. Regal Jiří, tovaryš pun-
čochářský z Domažlic. 13. Procházka Norbert, to-
varyš obuvnický z Domažlic. — Horlivým po-
užíváním „knihovny živnostenské“ (pečli-
vým dalším sebevzděláváním) vyznamenali se:
1. Wimmer Antonín, tovaryš tkalcovský z Domažlic.
2. Doubek Bedřich, tovaryš hrnčířský z Domažlic.
3. Wimmer Augustin, mistr tkalcovský z Domažlic.
4. Jahn Jan, tovaryš zámečnický z Luženic. 5. Ji-
rovec Jiří, tovaryš zednický z N. Dvora. 6. Altmann
Jiří, učedník bednářský z Dražinova. 7. Zíka Josef,
učedník krejčovský z Domažlic. 8. Wenzel Antonín,
učedník zámečnický z Nýřska. 9. Mates Albert,
učedník zahradnický z Domažlic. 10. Obermajer Frt.,
tovaryš obuvnický z Domažlic. 11. Fünffinger Jan,
učedník kloboučnický z Vlkanova. 12. Regal Jiří,
tovaryš punčochářský z Domažlic. 13. Procházka
Norbert, tovaryš obuvnický z Domažlic. 14. Karban
Eduard, učedník obuvnický z Domažlic. 15. Hirš
Max., učedník obuvnický z Domažlic. 16. Wimmer
Jindřich, mistr klempířský z Domažlic. 17. Šajnost
Blažej, učedník kartáčnický ze Sušice. 18. Plachý
Josef, tovaryš punčochářský z Domažlic. 19. Kellner
Matěj, tovaryš truhlářský z Domažlic. 20. Fronk
Václav, tovaryš obuvnický z Domažlic.
Děsné neštěsti. V obci Čermé, (okr. sušický)
udál se minulý týden politování hodný případ. Jistý
Martin Šebesta, domkář tamtéž, jest velmi dovedný
truhlář, který po delší již dobu zaměstnával se prací
pro továrnu pana Šajnosty v Sušici, čímž ovšem
slušný výdělek sobě zaoptřil, z něhož poctivě sebe i
svou několikačlennou rodinu živil. V poslední době
počaly se na Šebestovi jeviti známky šílenosti, kte-
ráž vždy většího rozměru dosahovala. Minulý čtvrtek
vzpoměl si pojednou, že půjde do Žichovic k lékaři,
aby jej o radu požádal. Ačkoliv jej domácí samot-
tného pustiti nechtěli, nedal si přece říci, a vezma
sebou několik zlatých odešel sám. Když pak se Še-
besta nevracel, odešel za ním otec jeho, aby jej hle-
dal. Vrátil se však s nepořízenou. Teprvé v sobotu
přišel posel z Pořičí, vesničky to as 2 hod. za Ho-
raždovicemi vzdálené, a oznamoval, že Šebesta tam
leží v pastušce celý zmrzačený a svátostmi umíra-
jících již opatřený a že přeje sobě, by manželka jeho
pro něho přijela. Tato bez odkladu tak učinila a
v pátek večer přivezla nebožáka celého zbodaného
do Čermé, kde se nyní v osetřování pana Med. Dr.
Lažanského z Kolínu nachází. Z rozervaných výpo-
vědí nebohého dá se tato záhadná událost asi v tento
smysl objasniti. Šebesta, místo, aby byl šel do Ži-
chovic k lékaři, potuloval se v návalu šílenství po
okolních vesnicích ano i po Sušici, odkudž do Ho-
ražďovic odešel. Z Horažďovic pustil se směrem k
Pořičí. Na cestě potkal prý s člověka s psem, před
nímž dal se ze strachu na útěk. Tento vida, že Še-
besta utíká, poštval ještě více na něho psa, čímž
ubohého v nejvyšším stupni polekal. Pastevci a lidé
v poli pracující, vidouce prchajícího, křičeli prý za
ním: chyťte ho! zloděj! utopte ho! Nyní prý na-
stala na Šebestu pravá honba, před kterouž ukryl
se v Pořičí do jedné stodoly pod slámu. Zuřivci
však neznajíce mezí, roubíky a noži tak nelidsky jej
zbodali, že prý je, jak se z hodnověrných úst a z
jistého pramene dovídáme, těžkými ranami na hlavě
i na ostatním těle takořka poset. V Pořičí prý o
tom nechtí ničeho věděti a tvrdí, že si to Šebesta
udělal sám. Lékaři však sami se vyslovili, že sám
si to nižádným spůsobem udělati nemohl.
Vyzrazený palič. Vesnice v okolí Nové Kdýně
byly v posledních letech tak nápadně často navště-
vovány ohněm, že nebylo lze pochybovati, že zlo-
činná ruka to jest, jež ničí tu lopotně nastřápaný
majetek lidský. Okresní soud novokdýňský i četnic-
tvo vynaložili všecku píli u nepozorovaném pátrání
po zlosynu — však marně. Tyto dni dostali se
okresnímu soudu novokdýňskému do rukou jistá žena
a jistý občan novokdýňský, již mezi sebou se há-
dali o mzdu 30 zl., kterouž ona jemu za odměnu
přislíbila za to, když on dovede vykonati, aby jistý
domek v Hluboké vyhořel, avšak způsobem takovým,
že oheň nesmí vyjíti v domku naznačeném, aby prý
nepadlo podezření na ni. On učinil tak, — zapálil
v noci na blízku domku naznačeného, jsa jist, že
plamen větrem hnán nemůže se minouti domku na-
značeného. Stalo se však jinak; vítr zanesl plamen
v stranu opáčnou a domek naznačený neshořel; ona
zdráhala se tudíž vyplatiti mu mzdu slíbenou. Spor
o těchto 30 zl. vedl k výčitkám a dostal se k uším
lidí, již věc oznámili soudu. Jak nám sděleno, při-
znal prý se on a po doznání svém překonal pak i
ji, načež ona též doznavši odvolala se i na jiného
ještě občana, který prý jí tak učiniti poradil.
Ustanovení hlavních prázdnin na venkově.
Některé c. k. okres. školní rady na venkově usnesly
se, aby běžící školní rok byl ukončen dnem 15. čer-
vence a po prázdninách, 6 týdnů trvavších, aby nový
školní rok započal dnem 1 září. Školní rok může
ve smyslu §. 65. zák. školního vedle zdání místního
úřadu školního býti ukonřen veřejnou zkouškou, aby
rodičové nabyli vědomosti o prospěchu ve škole do-
saženém a aby se v obci školní vůbec zvýšovalo
účastenství ku zvelebení školství. Místní školní rada
smluvivši se se správcem školy, kdy veřejná zkouška
má se odbývati, dá o tom zprávu okresní školní
radě a naznačí správce zkoušky. Návěští o zkoušce
budiž veřejně vyvěšeno, aby zkouškám mohlo býti
přítomno co nejhojněji i obecenstvo. Místo závěreč-
ných zkoušek mohou se též odbývati školní slavno-
sti aneb se mohou slavnosti s nimi spojiti, při čemž
dlužno šetřiti nařízení, daných zemskou školní radou
dne 23. ledna 1873. Jest tudíž povinností správců
školních, aby podrobný program k takové slavnosti
předložili okres. školní radě ku schválení a nad tím
bděli, aby napotom programu pilně a ve všem bylo
šetřeno. Konečně upozorňuje se na to, že konec a
počátek školního roku má býti oslaven pobožností
církevní, za kteroužto příčinou správcové škol dožá-
dají farní úřad, aby, čeho potřebí jest, ustanovil a
zařídil.
Abiturientní věneček, odbývaný 24. června v
sále p. Max. Duffka vydařil se velmi dobře. Sotva
začalo se stmívati, naplňovaly se místnosti a záhy
rozproudil se čilý ruch a život. Obzvláště podo-
tknouti sluší, že dámy dostavily se v počtu hojném
a že žádná návštěvy oné litovati nemusí, neb i zá-
bava byla výborná. Tančilo se při dobré hudbě
pozdě do rána, z čehož patrno, že zábavy v městě
našem od studujících pořádané vždy skvělému úča-
stenství těšiti se budou.
Ve valné hromadě zemědělské rady dne 8.
července bude pojednána také otázka „o tuláctví.“
Česká ferialní kolonie bude zřízena pro praž-
ské chudobné neduživé dítky dle návrhu dr. Medala
v Řevnici u české západní dráhy. V obci najat juž
byt o sedmi pokojích pro chlapce a čtyry pokoje v
jiném domě pro děvčata. Výlohy pro 30—35 dítek
za 5nedělní dobu páčí se i s platem 2 učitelů, uči-
telky, hospodyně a služebné něco přes 1000 zl. a
uhradí se zřízováním nadac po 30 zl., poněvadž bude
takový asi výdej na jedno dítě. Zejména dámy praž-
ské všeobecné se této myšlenky ujímají.
Výstraha vystěhovalcům. Švédské noviny „Post
och Jer Tide“, list úřadní, varují vystěhovalce, aby
nepoužívali parníků společnosti „Royal-Crowe-Linie“.
Parník „Nemesis“ této společnosti přibyl do Nového
Yorku s 20 mrtvými, již byli cestou zemřeli ná-
sledkem špatného stravování a nedbalého, bezohled-
ného s nimi nakládání.
Místo řídícího učitele na dvoutřídní škole v
Osvračíně se služným 400 zl., funkčního příspěvku
100 zl. a svobodným bytem jest vypsáno do 15.
července.
Zatčen. Zdejší občan J. Blažek, jsa obviněn z
krádeže 2 zl. a nového oděvu, jíž spáchati měl u
jistého sedláka ve vesnici nedaleko Strakonic, zatčen
byl zde tyto dni četnictvem zdejším a odeslán k
trestnímu soudu do Strakonic.
Za příčinou pouti klatovské vypraví dráha
plzeňsko-březenská v neděli dne 9. července t. r.
zvláštní zábavní vlak do Klatov a dále do Šumavy.
