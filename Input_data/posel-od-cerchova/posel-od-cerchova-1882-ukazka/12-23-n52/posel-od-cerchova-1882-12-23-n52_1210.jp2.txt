zcela prázdný. Hledě k tomu musí prý prosit za
přesazení. Skupština, přes to, že v ní zasedá jen
vládní strana, jest velmi sklíčené mysle. Také jest
patrno, že král Milan učinil se se svon trůnní řečí
směšným; zahájil skupštinu, která nemůže zasedat.
Pomník knížete Michajla skví se v paprscích
jasného slunce, pokrytý sty věnci. Odhalení pomníku
knížete Michajla v Bělehradě dálo se 18. t. m. za
neobyčejně velkého návalu obecenstva. Pomník ten
věnoval svému knížeti sám lid a skupština odevzdala
jej obci bělehradské v opatrovnictví.
Francouzský ministr války chce rozšířiti orga-
nisaci vojska zřízením zemské hotovosti, kteráž se
má nazývat „Dobrovolníci zemské obrany.“ Tento
„dobrovolnický sbor“ má sestávati: 1. z mladíků
od 17—20 let, 2. z mužů přes 40 let starých; tedy
z mladíků, kteří zákonného stáří ještě nedosáhli a
z mužů, kteří vojenské povinnosti již úplně zadost
učinili. Věc tato provedena již v organisaci německé
„zemské botovosti.“ Jest patrno, že ministr dosa-
vadní organisaci francouzského vojska dosud nepo-
važuje za dostatečnou a že se stará, aby v armádě
„každý místo měl, kdo jen pušku dovede unésti.“
Na věčný mír takovéto starosti ovšem nepoukazují.
Z Alexandrie se sděluje, že k smrti odsouzení
a později amnestovaní vůdcové povstání Araby a
soudruzi budou prý dříve, nežli vstoupí na loď, jež
je dopraví do vyhnanství, na veřejném místě svých
hodností zbaveni. Nalehá na to vláda vzhledem k
pověstem, jež kolují po Egyptě, a potom proto prý,
aby před svými poddanými svoji autoritu uhájila.
Anglický kabinet k této degradaci svolil.
Jiří Nikolajevič, synovec bývalého knížete srb-
ského Karaďorděviče, podal před nějakou dobou ža-
lobu na svého souseda statkáře Vetru pro urážku
na cti. Dne 7. t. m. mělo být přelíčení, žalobce ale
ještě téhož dne vzal žalobu zpět a vyhledal Vetru
as o 3. hod. odpol., aby mu nabídnul smír. Vetra,
jenž stál u velké kavárny v hlavní třídě, odpověděl,
že nepotřebuje smíru. Když pak Jiří Nikolajevič
dále nalehal, připomínaje, že se chce odebrat do ci-
ziny a že by rád se všemi rozešel se v dobrotě, tu
odstoupil Vetra o krok zpět, vytáhl z kapsy revol-
ver a vystřelil na Jiřího Nikolajeviče, jenž lehce ra-
něn pozvedl ruku k obraně. V tom vrhl se mezi
oba člen okresní rady Stoinesco, chtěje chránit na-
padenéhe a byl zasažen druhou ranou, poněvadž ale
měl na sobě silný svrchní šat, byl toliko nepatrně
raněn na žebru. Při tom sklesl na koleno, čehož
útočník použil a vypálil přes jeho hlavu třetí ránu
na Jiřího Nikolajeviče, jenž zasáhnut do čela sklesl
u dvéří kavárny. Vrah dal se na útěk, těžce raněný
Jiří Nikolajevič dopraven do nemocnice, zemřel již
na cestě. Vrah, otec sedmi dítek, byl brzy postihnut
a zatčen. Jiří Nikolajevič byl stár 23 let a odbyl
svá studia v Paříži. Starší bratr jeho padl jakožto
důstojník ve francouzské armádě r. 1870 u Bazeilles.
Zprávy různé.
Promoce. Pan Justin V. Prášek z Bran-
dejsa nad Labem, c. k. professor státního realného
a vyššího gymnasia ve Klatovech, bude dne 21. pro-
since 1882 o 111/2 hodině dopolední na c. k. české
Karlo-Ferdinandské universitě v Praze za doktora
filosofie veřejně povýšen.
Věstník duchovenský. Důstoj. p. P. Martin
Hostreiter, praesentován jest od obou osvícených
pánů bratrů Bedřicha a Eduarda hrabat ze Stadionů
pro realní farní administraturu u sv. Anny se síd-
dlem v Koutě.
žalostném, pohnulo se srdce jeho, a v brzku poznal,
že cena má předčí veškeré skvosty mé. Velel, bych
byla co nejhedlivěji ošetřována a poshověl několik
kodin v odpočinku, abych se zotavila. Nebyla jsem
více přivázána na koně, nýbrž posazena do nosítek,
načež nastoupena další cesta. Vší pílí zasadil se o
přízeň mou. Z počátku odbyla jsem ho s opovrže-
ním; když pak mně sdělil, že ona žena jej přiměla
k tomu, co byl učinil, že jej vyzvala by mne do
moci její uvedl, tu vzplanula ve mně touba pomstíti
se jí, vždyť věděla jsem, co se mnou obmýšlela.
Byla jsem k němu přívětivější a než dosáhli jsme
cíle, měla jsem jej celého v moci své. Konečně do-
razili jsme do Stambulu a vyčkali v předměstí, až
se setmělo, abychom za světla příchodem svým
obecnou pozornost nevzbudili. Byla jsem dopravena
do domu Abdalaha a tu do haremu jeho uvedena.
Žena jeho dozvěděvši se o příchodu mém, vešla mi
vstříc a sňavši trepku z nohy své, udeřila mne s ní
opovržlivě v tvář, až krev mi z úst vyprýštěla.
„Nyní jsi mou“ pravila, „a bastonáda tě opět
nemine, ano i šnůrou bude ti opět stažen krk, avšak
s větším účinkem než poprvé.“
Kázala pak otrokyním svým, by mne svlekly a
oblekly do nejsprostšího oděvu. Když tak se stalo,
naplvala mi v tvář a odkvapila mlčky. Jískřicí zraky
její však prozrazovaly vášeň, jež v nitru jejím bu-
rácela.
Mezitím byl Abdalah odešel k sultánovi, aby
doručil mu onen spis můj a sprostiv se povinnosti
té, vrátil se do paláce svého zpět. Přibyv do ha-
remu, aniž ženy své se byl všimnul, tázal se udi-
vených žen, v které komnatě jsem ubytována. Tyto
vyhýbavě odpovídaly, konečně pak celou věc mu sdě-
lily. On mne vyhledal, nalezl mne v oděvu otrokyně
s tváří krví zbrocenou. Když sdělila jsem mu, co
Protektorát hasičských sborů Čechách. Nej-
vyšší hofmisterský úřad korunního prince Rudolfa
zaslal předsednictví „Ústřední zemské hasičské jed-
dnoty pro království České“ v Praze následovní pří-
pis: „Jeho cís. a královská Výsost, nejjasnější ko-
runní princ, arcivévoda Rudolf ráčil v ocenění hu-
manních účelů, jakých domáhá se „Ústřední zemská
hasičská jednota pro království České“, ku prosbě
její svoliti a převzíti protektorát nad jedno-
tou touto. Béřa sobě za čest z nejvyššího nařízení
slav. předsednictvo ústř. jednoty o tom uvědomiti.
V Praze, 14. prosince 1882. Bombelles v. r., nej-
vyšší hofmistr.“
Obchodní komora plzeňská odbývala dne 13.
t. m. za předsednictví svého předsedy p. H. Schiebla
a za přítomnosti c. k. místodržitelského rady p. J.
Červenky řádnou valnou schůzi, ve kteréž rokovalo
se mimo jiné o tomto: Při předčítání jednací zprávy
uvedl tajemník Štěpánek ve známosť, že J. Jasnosť
kníže Alois Lichtenštein, jenž dne 9. t. m. vytýkal
v říšské sněmovně obchodním komorám: „že tyto
korporace posud ani průmyslovou statistiku nedovedly
sestaviti“ — odvolal tuto výčitku následkem ohra-
žení v příčině té předsednictvem komory učiněného
a dosvědčil plzeňské komoře, že zákonitých předpisů
v podávání statistických zpráv v oboru průmyslu
náležitě dbá. Vzhledem k dotazu vys. ministerstva
obchodu v příčině vývozu drátěných hřebíků z cizo-
zemského železa shotovených, podalo se dobrozdání
v ten smysl, že při dosavadní celní sazbě pro železo
a přiuspůsobených dle toho cenách železa domácího
lze se dodělati postrádaného dosud vývozu zboží že-
lezářského toliko restitucí cla. V poslední schůzi
ustanovený komitét, jenž prozkoumati měl zprávu
říšského poslance rytíře Fürtha o česko-moravské
příčné dráze, vyslovil se, že s názory p. zpravodaje
povšechně souhlasí. Zvlášť doporučuje komitét, aby
setrvalo se na stanovisku, by trať Horažďovice-Sušice-
Nová Kdýně-Domažlice ne do druhého obdohí stavby
— jak III. čl. vládní předlohy ustanovuje — nýbrž
do prvního období byla pojata a aby toto období co
nejvíce bylo skráceno, poněvadž tato trať má vypl-
niti mezeru od východu k západu, která velice se
již pociťuje a poněvadž pro zanedbanou dosud kra-
jinu šumavskou v obvodu komory jest otázkou ži-
votní. Jakožto další spojení z Písku doporučuje se
trať Milevsko Tábor, jelikož vede krajinou, jejíž oby-
vatelé pro nedostatek výdělku rovněž tak jako oby-
vatelé Šumavy, chtíce se vyhnouti úplnému schud-
nutí, houfné ze země se stěhují. Konečně projevuje
se ve zprávě komitétu politování, že všeobecný oby-
čej pravidelného podávání zpráv u plzeňské komory
dosud ještě se nezahostil a doporučuje se tudíž ko-
moře, aby příště na každém svém poslanci žádala,
by o své činnosti podával jí zprávu, poněvadž každý
poslanec béře na se mandátem povinnosť, podávati
svým voličům zprávu. Za účelem vyžadovaného do-
brozdání o prostředcích, jimiž dospělo by se k hoj-
nému zřizování skladištních budov, rozvoji obchodu
velice napomáhajících, ustanoven zvláštní komitét a
potom přistoupilo se k volbě censorů pro filialku
rak.-uherské banky v Plzni. Volbou tou obdrželi vět-
šinu 17 proti 12 hlasům pánové: Karel Doubek,
Edmund Khodl, Jan Výtvar, František Kotěšovec,
Albert Fischl a Leopold Auer. Po vyřízení programu
podal člen komory p. Gust. Ringel nutný návrh če-
lící k rozmnožení osobních vlaků mezi Rokycany a
Plzní, pokud se týče mezi Zdicemi a rakovnicko-pro-
tivínskou dráhou přeměněním příhodných dvou vlaků
nákladních ve vlaky smíšené. Návrh ten přijat i s
dodatkem člena komory Jana Fitze jednomyslně.
jsem byla utrpěla, že bylo mi bastonádou, ba i šnů-
rou vyhroženo, rozhněval se nesmírně. Rozkázal všem
paním haremu, by mne obsluhovaly, projevil přání,
bych dovolila mu u mne povečeřeti a odešel, abych
v dřívější oděv svůj se převléci mohla. Mstižádostí
puzena svolila jsem k návštěvě jeho. Šel přehlednouti
skvosty o něž mne byl oloupil.
Za tím dověděla se sokyně má, co se bylo událo.
Obávajíc se nástrah jejích, uzavřela jsem dvéře a ote-
vřela jsem je ueprv, až Abdalah sám o to žádal,
Vstoupiv a byv mnou upřímně uvítán, opět pronesl
opovržení své nad chováním své ženy a nabídl mně
co první důkaz lásky své nadvládu nad ní, bych mstu
svou mohla ukrotiti. Než jsem mohla odpověděti roz-
lítly se dvéře a ona žena vyřítila se do síně s dýkou
v ruce, s níž na mne se vrhnouti chtěla. Abdalahovi
s těží podařilo se odvrátiti ránu k srdci mému mí-
řenou, dýka vjela do jeho levého ramene, co pravice
jeho uchopila zběsilou ženu a mocně k zemi s ní
mrštila. Zbledlý hněvem a bolestí zavolal lidi své.
„Ona ti vyhrožovala bastonádou a šnůrou, Zaro“
pravil, „a tak svůj vlastní ortel pronesla.“
Na rozkaz jeho byly jí trepky s nohou sňaty
a padesát ran vysázeno. Křičela bolestí a prosila o
slitování — marně; po trestu tom byl zavolán němý
a ten zatáhl jí šnůrou krk. Pomsta má byla ukojena;
zastřela jsem si oči, abych nebyla svědkem hrůzného
pohledu toho. Když sňala jsem ruce s očí, byla jsem
s Abdalahem v síni samotna, sokyně má ležela co
zčernalá mrtvola u mých nohou na zemi.
Věcná loterie ve prospěch „Matice.“ Dárků
do výhry sešlo se přes 500, mnohé překvapující a
značné ceny. V neděli od 9—3 hod. a o Božím hodu
od 9—12 a od 2—4 hod. bude výstava všech vý-
her v sále p. M. Duffka. — V pátek dne 29. t. m.
o 2. hod. odpol. provede se vylosování, ku
kterému jest volný vstup. Vytažená čísla uveřejní
se v sobotu. Zaobalené výhry počnou se vydávati
dne 31. t. m. u večer o Sylvestrovské zábavě, k níž
nechť kazdý svůj los přinese. Nevyzdvihnuté budou
se vydávati o „Novém roce“ od 12 do 3 hodin od-
poledne, v ostatních dnech vždy o poledni v hostinci
p. M. Duffka. Které výhry nebudou v neděli (7.
ledna) vyzvednuty, propadnou a budou prodány nebo
prolicitovány ve prospěch „Matice.“
Osobní. Podučitelkou v Merklíně stala se sl.
Karol. Fremuthova.
Pro uraženi Veličenstva zatčen jest v neděli
odpoledne čeledín Gustav Kraus z Horšova Týna.
Slova, jimiž zločinu toho se dopustil, nelze zde z
ohledu slušnosti opakovati. Kraus podržen jest ve
vazbě.
Dražba. U c. k. okresního soudu v Domažlicích
odbývána bude dražba na pozemky katastr. Matěje
Ševčíka v Milavči, 3741 zl., dne 12. ledna, 12. úno-
ra a 14. března.
Subvence obdrží obecná realná gymnasia: V
Německém Brodě zl. 3000, v Kolíně zl. 4000, v
Novém Bydžově zl. 2000, v Pelhřímově zl. 3000,
v Příbrami zl. 6000, v Slaném zl. 2000; reálky:
v Králové Hradci zl. 3000, v Písku zl. 3000, v
Rakovníku zl. 4000, v Jičíně zl. 4000. Státní prů-
myslová škola v Praze zl. 20.000, v Plzni zl. 39.500,
v Liberci zl. 110.800; na německé státní reálky je
zl. 155.690, na české zl. 146.745.
Realné a vyšší gymnasium v Domažlicích do-
datečně obdrží pro r. 1883 a příští léta roční sub-
venci 3000 zl.
Z okresního hospodářství. Od roku 1873 ob-
starávají okresní výborové, jak známo, propachto-
vání přípřeží a spojené s tím výkony. Až dosud pro-
pachtoval okresní výbor Domažlický každý rok pří-
přeže ty za jistý při lhcitaci ujednaný paušalní ob-
nos; když ale pachtýři paušal ten takřka co rok
zvyšovali, usnesl se roku lonského na pachtování za
určitý licitačně ujednaný plat z koně na kilometr
cesty, kteréž také na rok 1882 provedl a tím docí-
lil ve prospěch okresního fondu zajisté dosti přízni-
vých výsledků. Dle pachtu na rok 1881 obnášel
totiž paušalovaný příplatek, který okres platit mu-
sel v stanici Domažlické 458 zl, v stanici Kleneč-
ské 83 zl.; dle tohoto nového pachtování na r. 1882
obnáší však příplatek v stanici Domažlické toliko
217 zl. a v stanici Klenečské toliko 1 zl. 61 kr.
z čehož vychází pro okresní fond v tomto oboru
úspora 322 zl. 39 kr., kterážto úspora v letech, kdy
vojenská posádka stanici nemění, aspoň o 56 zl. se
zvětší, neboť takovou sumu stálo okres přesídlení
posádky vojenské z Domažlic do Horšova Týna. A
při tom pachtýři také nemají škodu, ani obdrží
počítaje plat 38 kr. na 1 kilometr cesty za dvou-
koňovou přípřež z Domažlic do Kdýně 4 zl. 8 kr.,
do Klatov 12 zl. 1 kr., do Hers. Týna 5 zl. 89 kr.,
do Klenče 3 zl. 61 kr. a do Ronšperka 6 zl. 84 kr.,
z Klenče pak do Mnichova n. l. 3 zl. 51 kr., do
Ronsperka 6 zl. 84 kr., do Horš. Týna 5 zl. 85 kr.
a do Hostouni 9 zl. 69 kr.
Úleva v práci hornické. Ohlášený již zákon o
služebním řádu byl v pátek ve sněmovně vídeňské
rozdán. Zákon ten ustanovuje že děti pod 14 let ne-
smí konati žádnou hornickou práci. Tolikéž matky
do šesti neděl po slehnutí. Dívky a ženy smí pra-
covat jevom na povrchu a nikoliv v dolech. Osoby
mezi 16 a 21 lety smí jen tak zaměstnány býti,
aby zdraví jejich neutrpělo. Nejdelší doba pracovní
budiž denně 10 hodin. V neděli musí být veškerá
hornická práce zastavena. Klid nedělní počíti má
ráno mezi 4, a 6. hodinou a končiti v pondělí touže
dobou. Zákon ten nabude platnosti 3 měsíce po vy-
hlášení.
Nový kurs pro porodní babičky s českou řečí
vyučovací počne od 15. ledna 1883 a bude trvati
4 měsíce. Kandidátky musejí se dostaviti osobně a
přinésti křestní a domovní list, list bezúhonosti a že
dovedou čísti a psáti.
Potrestaná cikánka. Do jednoho předměstského
hostince zdejšího přišla minulý týden cikánka s ko-
něm a žádala za přístřeší. Sotva se uvelebila vyná-
šela vůči hostinské, že koník její je velmi cvičený,
že mimo mnohé jiné kousky dovede i vybrat z
hromady krejcarů veškeré krejcary znamenané s K.
M. Hostinský nebyl doma a cikánka nedala hostin-
ské úlevy, až tato vyložila hromádku krejcarů, jež
cikánka počala rozkládati, jakoby je chtěla uchystati
koníčku svému k vybrání. Co takto rozkládala, po-
zorovala hostinská, že krejcarů je pořád méně, ko-
nečně vzpamatovavši se jakým rukoum peníze své
svěřila, shrábla zbytek krejcarů a nechala cikánku
samotnu, čekajíc až muž se vrátí. Když tento při-
šel, svěřila mu co se stalo. On řka, že z krejcarů
odpočítaných mnoho ženě chybí, obořil se na ci-
kánku a pravil, že dojde pro policii, nevydá-li tato
ihned všecky odcizené krejcary. Cikánka z počátku
se zpečovala, když však viděla, že hospodský sku-
tečně odejíti chce, přiznala se, že „zapomněla“ ně-
kolik krejcarů hostinské v rukou a tázala se, mno-
ho-li jich chybí. „Za 3 zl. 87 kr.“ odpověděl ho-
stinský, a tolik že musí ihned nahradit. Cikánka po-
(Dokončení.)
