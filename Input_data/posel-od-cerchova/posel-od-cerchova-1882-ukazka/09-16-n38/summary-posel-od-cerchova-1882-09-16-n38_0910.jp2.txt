V Domažlicích začal nový školní rok na všech školách slavnostními bohoslužbami. Gymnázium navštěvuje 287 žáků, osmitřídní chlapeckou školu 508 žáků a dívčí školu 569 žákyň. Matiční škola v České Kubici má 62 žáků a v Nýřanech se i přes sliby a prosby přihlásilo 450 žáků a do opatrovny 130 dětí. Česká západní dráha a státní dráha rakovnicko-protivínská vypraví u příležitosti svátku sv. Václava zábavné vlaky do Prahy za snížené jízdní ceny.