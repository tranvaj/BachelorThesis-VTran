Ročník XI.
V Domažlicích, dne 19. srpna 1882.
Číslo 34.
POSEL OD ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . . 1 zl. 33 kr.
čtvrtletně . . 1 zl. 20 kr.
. 1 zl.
čtvrtletně . . .
do Ameriky . . 1 „ 46 „
půlletně . . 2 „ 40 „
půlletně
. . . . 2 „
Donáška do domu 6 kr.
ročně . . . 4 „ 80 „
ročně .
. . . . 4 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Politický přehled.
Ministr Kallay, od jehož vjezdu do Sarajeva
neuplynulo dosud ani 14 dnů, zařídil již, že v čele
veškeré správy nalezají se již samí noví mužové, že
počal prováděti reorganisaci „se shora“ v účinlivé
snaze, přivésti do chorobného zmořeného těla Bosny
a Hercegoviny nový zdravý proud vložením v ně
čerstvého ústrojí.
Hercegovští a krivošijšti uprchlici odbývali
schůzi, v níž doráželi ostře na černohorskou vládu
za to, že je vyzývá k návratu do Rakouska. Usta-
novili se na tom, že do svých domovů se nevrátí,
nýbrž společně se svými černohorskými příbuznými
se vystěhují.
V Terstu hrozily tyto dni za příležitosti vojen-
ského čepobití propuknouti nové demonstrace, byly
však policií potlačeny na nejmenší míru. Davy uspo-
kojily se povykováním před některými kavárnami.
Do pondělka bude veškeré anglické vojsko vy-
sazeno na pevninu egyptskou. Třetí divise (záložní)
bude možná mobilisována a zatím na ostrov Maltu
dopravena.
Angličané nezačnou postup od Ramleh, nýbrž
od Abukiru. Vojsko vstoupí na lodě v sobotu v Ale-
xandrii, v neděli přistane a pustí útok na Abukir.
Arabi počíná nabývati odvahy i proti samému
sultánovi. Poslední obrat turecké vlády a její ústupky
Anglii přiměly Arabiho k rozhodnutí, aby sesadil
sultána. Arabi jest patrně o všem dobře zpravován,
co v Cařihradu se děje, jinak sotva by vystoupil tak
příkře proti sultánovi, jehož do nedávna uznával za
svého svrchovaného pána a pro jehož moc a slávu
chápal se zbraně. Sultán nevydal ještě ani provolání,
kterým prohlásiti má Arabiho za rebela a Arabi ví
si již rady. Egypt má stejně oprávněné ohnisko is-
lamu jako Turecko. Co v Cařihradě jest velká dža-
mie, slavný od r. 1453 chrám sv. Moudrosti, to v
Kahýře jest El Azhar (zářící), slavná džamie arab-
ská. Jako v Cařihradě má hlavní džamie své pře-
dáky náboženské, ulemy, tak i El Azhar v Kahýře.
Středem náboženské svatosti islamu není ani Caři-
hrad ani Kahýra, nýbrž Mekka, kde velký šerif is-
lamu jest nejvyšší církevní hlavou věřících celého
světa. Předložil-li sultán svým ulemům otázku:
je-li záhodno prohlásiti Arabiho za buřiče a nalo-
žiti s ním po zákonu, předložil Arabi bej svým ule-
mům také otázku: má-li býti pokládán za vládce
věřících a za nástupce prorokova, kdo spolčuje se s
nevěrci proti pravověrným. Není známo, jak se za-
chovali ulemové sultánovi; ulemové Arabiho odpo-
věděli: „ne.“ Na základě toho prohlásil Arabi
bej sultána Abdula Hamida chana II. za
zbavena trůnu a vyhlásil velkého šerifa
z Mekky za nástupce prorokova a vládce
věřících na zemi.
Sultán svého bývalého spojence Arabiho a s
ním i srdce fanatických mohamedánů od sebe od-
vrátil a Anglii při tom ani se nezavděčuje, neb dle
„Times“ oznámil anglický vyslanec sultánovi, aby
rychle se rozhodl buď pro zakročení společně s Au-
glií aneb zůstati doma. V prvnějším případu, že
musí přijmouti vojenskou konvenci od Anglie navr-
ženou a nerozhodne-li se brzo, že Anglie přeruší s
Tureckem o tom vyjednávání.
Dle nejnovějších zpráv z Egypta podobají se
opevnění Arabi paše, na nichž pracuje tisíce vojáků,
novému Plevnu.
Z Kahýry dopraveno do tábora Arabi paše
200 děl.
V Americe jedná se jak mezi severními tak
mezi jižními státy o svolání kongresu republik a
říší amerických, jehož účelem bylo by v první řadě
zamezení válek mezi amerikánskými státy společným
rozhodčím soudem, v druhé řadě však, a to větší
ještě měrou, založení spolku amerických mocí proti
velmocem evropským a hájení Ameriky proti jaké-
mukoliv zakročování se strany evropské. Podnět k
tomu zavdán byl jednáním o stavbě průplavu úži-
nou Panamskou, na kterýž Anglie a některé jiné
moci činily nároky; dále vražednou válkou mezi Cil-
skem a Peruanskem, kteráž málem by již byla ve-
dla k zakročení evropskému.
Poznámky o návštěvě průmyslové
a umělecké výstavy v Norimberce.
Podává Ant. Srna, ředitel škol měšťanských a pokračovacích.
(Pokračování.)
Po zástavce 20 minut vyjel vlak náš ze Schwan-
dorfa k Irrenlohe (92 km.), kde norimberská trať
směrem západním od trati Weidensko-Chebské se
odbočuje. Minuvše dvě menší stanice Freihöls
100 km.) a Hiltersdorf (108 km.), spatřujeme
již ze vzdálí běliti se na příkrém Marianském Vrchu
hojně navštěvovaný, úhledný Amberský poutnický
kostel Matky Boží (Maria Hilf), od něhož vábí pře-
krásná vyhlídka na město i daleko v kraj k jihu i
severu. V rozsáhlém a velmi úhledném nádraží Am-
berkském (114 km.), jež založeno jest mezi náhle se
zvedajícím Vrchem Marianským, k severu ležícím,
a městem, k jihu se rozprostírajícím, panuje povždy
pestrý a čilý život.
Amberk jest jedno z lepších měst bavorských,
čítá 15 tisíc obyvatelův, leží malebně rozloženo na
obou březích zde splavné řeky Vilsy, přítoku Náby, s
částečně zachovalými dvojnásobnými hradbami, hlu-
bokým příkopem, pěti pevnými bránami, jedním to-
liko předměstím, rozkošnými sady, stromořadími a
zahradami kol kolem města. Mnohé z těchto za-
hrad jsou přivětivé restaurace, zde vůbec „Bier-
wirtshaft“ zvané. Amberk vyniká výstavnými domy,
pěknými kostely, zejmena gothickým farním koste-
lem sv. Martina s věží 90 m. vysokou, goth. radnicí,
král. hradem, městským divadlem, král. zbrojnicí,
vyrábějící dle potřeby časové s několika sty až i
tisíci dělníky zbraně pro armádu bavorskou, min-
covnou (někdejší), solnicí, rozsáhlými kasárnami,
klášterem Františkánským, četnými úhlednými bu-
dovami školními, velkolepou nemocnicí Marianskou,
rozsáhlou státní trestnicí a j. budovami. Amberk
má výtečnou žulovou dlažbu (z žulových kostek Nab-
burkských), vyznamenává se vůbec úhledností utě-
šenou a vzornou všude čistotou; Amberk jest záro-
veň průmyslným i obchodním městem. Mimo četné
dílny menšího průmyslu, z nichž mnohé na výstavě
čestně zastoupeny byly, má Amberk i závody ob-
chodu květoucího, vícero rozsáhlých továren, něko-
likeré doly (na železnou rudu, ročně 150 tisíc Ct.,
kamenné uhlí, kaolin a žluť Amberkskou), jakož i
železářské hutě. Mezi továrnami a menšími závody
průmyslovými vynikají zvláště fabriky i dílny na
rozličné kovové zboží (pušky, výrobky zámečnické,
mosaznické a klempířské), na přístrcje ventilační a
některé hospodářské stroje, slevárna na zvony, zej-
mena velkolepá továrna na zboží porculánové a ma-
jolíku (továrna Kickova, zaměstnávající na 200 děl-
níků), na lišťky pozlacené, rámy obrazní a zrcadelní,
továrna na zboží vlněné, tabatěrky, klobouky, tabák,
leštidlo, pak velkolepé pivovary, jakož i četné dílny
na jemný průmysl umělecký (oltářní pokrývky, zboží
vyšívané, monogramy a j.) o čemž dáta i tovary na
nor. výstavě nejlepší svědectví podávají. Amberk
těší se také znamenitým trhům výročním a obilním,
pak čilým trhům na dobytek a chmel. O poučné a
vyučovací ústavy jest v Amberku rovněž dobře po-
staráno. V bývalém jesuitském kolegiu umístněno
gymnasium a lyceum. Dále má Amberk krajinskou
knihovnu (31 tisíc svazků), král. školu průmyslovou,
paedagogium, pokračovací školu průmyslovou, školu
havířskou, zimní školu hospodářskou, školy národní
a opatrovnu. Amberk náleží k starým městům. Již
v r. 1163 připomíná se co město s obchodními vý-
sadami, jež mu podobně jako Norimberku uděleny
byly. R. 1269 dostal se Bavorsku co tehdejší sídlo
vladařů Horní Falce (Oberpfalz), kterýmž teprvé r.
1623 přestalo být. Amberk býval dosti dobře opev-
něn; r. 1703 a 1745 byl Rakušany bombardován i
útokem vzat. Pevnostní hradby jeho byly koncem
minulého století zbořeny a na místě jejich založen
kolem města rozsáhlý sad s rozkošnými promenádami,
jehož mohutné stromy jsou mu nyní k nejkrásnější
ozdobě. Konečně historicky pamětihodná jest bitka,
kterouž tu dne 24. srpna 1796 svedl arcivévoda
Karel s francouzským generalem Jourdanem a jíž
jej k ústupu až za Würzburk donutil.
Po 6. hod. hnul se vlak k další stanici Alt-
mannshofu (118 km.), kde na blízku „Krušná
Hora“ (Erzberg) s král. doly a hutěmi železnými se
nalezá. Krajina stává se značně pahrbkovitou a stráně
svahu pozvolného shledáváme, od Amberka počínaje,
chmelnicemi zdobeny, a sice tím rozsáhlejšími, čím
více k Norimberku se blížíme. U stanice Rosen-
berg (123 km.) dobývá se železo ve vysokých pe-
cích. Celá krajina bavorská, již jsme dosud projeli,
náleží až za Sulzbach (126 km.) ku kraji Falce
Horní (Řezenskému).
Příjemně romantického položení nabývá město
Sulzbach, amfitrealickým svým rozložením po te-
meni, svahu a úpatí báňovitého vrchu. Nejvyšší
vrchol jeho zaujímá pro nás Čechy památný skalní
hrad, nyní za ženskou káznici sloužící, v němž druhdy
náš Jeroným Pražský po nějaký čas vězněn byl.
Sulzbach má 4500 obyv., jest hezkým městem s 3
kostely, rozličnými úřady, latinskou školou a chvalně
známým typografickým ústavem. Okolí Sulzbachské
vyznamenává se hojnými chmelnicemi a doly na rudu
železnou. Libě vypíná se též nedaleký vrch sv. Anny
s poutnickým kostelem stejného jména. Vůbec dlužno
podotknouti, že jako v Bavorsku vůbec, tak zvláště
v této hornatině, zvané Francké Juře, téměř
každý isolovaný vrch zdoben bývá kostelíčkem, což
malebnost krajiny v míře nemalé zvýšuje. Zmíněná
Francká Jura prostupuje krajinu mezi Dunajem a
Mohanem, tvoříc zejmena zde mezi řekami Vilsou a
Pegnicí, v dlouhém oblouku se táhnoucí mírně hor-
naté pásmo, jež pak výše k severu přechází ve
Francké Švýcarsko, k západu ale snižuje se ve
Franckou rovinu, na níž Norimberk leží.
Od Sulzbachu ku stanicím Neukirchen (136
km.) (s odbočkou dráhy na Weiden), Etzelwang
(140 km.). Hartmannshof (145 km.), (kde té-
měř u samého nádraží dobře zřízené vápenné pece
s chodem nepřetržitým lze pozorovati), až téměř k
Pommelsbrunnu (150 km.) probíhá trať želez-
niční více méně divokou hornatinou, kde na mnohých
místech shlukují se, soudě obdobně po smělých sku-
pinách skaliskových, nepochybně skaliny dolomitové
u divodružné tvary, seřadující se brzy v zdánlivé
mohutné hradby a bašty pevnostní, brzy nápodobu-
jící nad míru dovedně zříceniny starobylých hradů,
aby opěť jinde ve způsobě věžiček nebo isolovaných
takřka obelisků krajině po nejvíce lesnaté, dodávaly
vzezření zajímavějšího.
Od Pommelsbrunnu k Hersbrucku poutají
na sebe pozornost zvláště hojné a rozsáhlé chmelnice,
v nichž zde i dále až k Norimberku všude sou-
časně s chmelem jako podrost pěstují hospodáři
hojně rozličné okopniny (tuřín, burynu, řepu), místy
i rostliny luštinaté, kořenné neb rozličnou zeleninu.
Rovněž pamětihodné jest, že chmel v okolí Hers-
brucku vypěstovaný požívá pověsť nejlepšího chmele
bavorského. Hersbruck (154 km.) jest úhledně
rozložené město s 3800 obyvat. na úpatí vrchu sv.
Michala, jež má latinskou školu, kamenné lomy a
veliký umělecký mlýn, pracující s dvěma turbinama
(63 koň. sil) na 9 složeních, 6 válcovnicích (s 13
dělníky), jehož rozmanité výrobky hojně zastoupeny
jsme nalezli v kollektivní výstavě spolku bavorských
mlynářů v Norimberce. Henfenfeld (158 km.)
oplývá rovněž chmelnicemi.
V Ottensoosu (161 km.) nalezá se další
umělecký mlýn s 2 turbinama, válcovníky a slože-
ními s francouzskými kameny mlýnskými (7 dělníků).
Nevelké, ale velmi průmyslné město Lauf
(166 km.), (3500 obyvatelů), ležící na řece Pegnici
