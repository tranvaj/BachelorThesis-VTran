vyznamenává se starobylým hradem, četnými továr-
nami i dílnami na zboží železné, ocelové a mosazné,
samokovy na folii cínovou, továrny na jehly, zrcadla,
slevárnou na zvony, uměleckým mlýnem, spracujícím
silou vodní do roka na 8 složeních, 2 válcovnicích
přes půl milionu centů pšenice, jak statistická dáta
úředních katalogů výstavy průmyslové poučují. Okolí
města Laufu pěstuje nejen výborný chmel, ale i v
Bavořích dobré pověsti požívající šafrán.
U stanice Röthenbach (172 km.) vypíná se
značně vysoký vrch sv. Morice, jenž prý krásnou
vyhlídku poskytuje na výtečně vzdělané údolí řeky
Pegnice, nejúrodnější čásť Středního Francka (Mit-
telfranken), od Hersbrucku až za Norimberk, v kte-
rémž se pěstuje na nivách polních s nejlepším pro-
spěchem mimo obilí a chmel, hojně i zelenina všeho
druhu, rostliny kořenné (cibule, křen, kopr, kmín,
fenykl) i některé technické (mořena, světlice, štětky,
tabák, řepka), lékárnické (divizna, proskurník) a
jiné rostliny; všude pak hojně pěstované stromy
ovocné dodávají celku ještě větší pestrosti, zvýšujíce
zároveň půvab krajiny. Zde lze očividně pozorovati
blahodárný vliv pečlivého, obezřelého vzdělávání půdy.
Celá rovina údolí Pegnického má totiž toliko
půdu písčitou, povstalou ztýřením zde všeobecně roz-
šířeného „keupru“ (pestrého slínu) a pestrého pí-
skovce, kteráž teprvé racionelním obděláváním k nej-
úrodnějším krajinám Bavorska se vřaďuje.
Po malinkých zástavkách na nevelkých stanicích
Laufamholz (176 km.), Mögelsdorf (179 km.),
octnuli jsme se konečně, po více jak šestihodinné
železniční jízdě, na hlučném a velice rozsáhlém
nádraží Norimberkském (183 km.).
(Pokračování.)
Zprávy různé.
Aby se pospolitý život osvěžil a vzá-
jemnosť utužila, hodláme uspořádati velký
výlet společenský v době co nejbližší. I zveme
srdečně pány zástupce všech zdejších sborů,
spolků a korporac, jakož i studentstva a
veškeré omladiny ku předběžné důvěrné po-
radě na čtvrtek dne 24. srpna o půl 8.
hod. večerní do hostinských místnosti pana
Jana Hájka (u Šnáblů).
Z výboru těl.-hasičské jednoty „SOKOL,“
v Domažlicích dne 19. srpna 1882.
*
*
Sněm království českého bude svolán ke dni
20. září. Dne 18. října sejdou se delegace v Pešti.
V druhé polovici listopadu započne zasedání říšské
rady.
Úmrtí. V pondělí dne 14. srpna t. r. o 5. hod.
ranní zemřel důst. p. P. Moric Jan Kryšpín,
zasloužilý převor konventu august. a administrator
fary u sv. Tomáše v Praze, zaopatřen jsa sv. svá-
tostmi umírajících a odevzdán do vůle Boží, po krát-
ké sice ale trapné a bolestné nemoci. Týž se na-
rodil 16. dubna 1821 v Tuři blíže Jičína, 1. listo-
padu 1845 přijal řeholní roucho řádu sv. Augustina,
29. července 1849 byl na kněžství vysvěcen, načež
pak déle tří let působil jako kooperator při děkan-
ském chrámu Páně v Domažlicích, kdež si co kněz,
učitel a lidumil všeobecnou přízeň získal a blahou
upomínku v lidu až podnes zachoval; povolán pak
do Prahy, působil jako horlivý kooperator, později
jako převor a administrator fary u sv. Tomáše po
29 let. Rakev s drahými pozůstatky zesnulého, čet-
nými věnci ozdobena, byla ve středu 16. t. m. v
klášterním chrámu Páně vystavena. V 9 hodin po
církevních hodinkách sloužil veledůst. p. P. Schwarz,
kanovník kapitoli sv. Vítské, slavné zádušní služby
Boží, při nichž ředitel kůru p. Jiří Maýr se svým
sborem dojemné chorální requiem přednesl, načež
byla rakev vykropena a od více důstoj. pp. farářů
pražských k smutečnímu vozu donešena. Kondukt
vedl veledůst. pan kanovník Schwarz s četnou assi-
stencí; po obou stranách rakve kráčeli pp. otcové
chudých okresu sv. Tomášského s hořícími svícemi,
za rakví pak veledůst. p. provincial P. Pavel Hakl
s členy celé provincie řádu sv. Augustina, JM. svě-
tící p. biskup Dr. Prucha, veledůst. p. převor řádu
Maltézského Jaresch, více jiných důst pp. církev-
ních hodnostářů, představených a zástupců řeholí a
mnoho osadníků, kteří v zemřelém oplakávali svého
duchovního pastýře, svého učitele a upřímného pří-
tele. U brány Oujezdské byla tělesná schránka dra-
hého zesnulého ještě jednou vykropena a na hřbitov
Košířský odvežena, kde poblíž zemřelých spolubratří
řeholních k věčnému odpočinku uložena jest.
— V Políni blíž Klatov zemřel 12. srpna t. r.
po krátké nemoci P. Václav Šanda, člen býv.
řádu sv. Benedikta na Slovanech v Praze. Zesnulý
narodil se 2. března 1810 v Černíkově a na kněze
vysvěcen byl 3. srpna 1834.
Dne 17. srpna po 3. hod. ranní zemřel v
Praze, jeden z nejpřednějších spisovatelů českých,
p. Václav Nebeský, bývalý sekretář musea čes-
kého v 64. roce věku svého po dlouholeté bolestné
chorobě.
V Koutě zemřel tyto dni a pohřben byl v
Staneticích ve čtvrtek 17. t. m. bývalý učitel Sta-
netický p. Jos. Rolinger v 81. roce věku svého.
Četné učitelstvo z okolí zúčastnilo se pohřbu jeho.
Přední naší básníci Čech a Vrchlický chy-
stají se na nějaký čas do světa; a kdyby nic, cha-
rakterisuje sám cíl cesty směr našich básníků. Čech
ubírá se do pošmourného Dánska, aby sbíral látku
k nové básni své „Dagmar“, aby viděl vše to, co
chce popisovat, Vrchlický jede do veselé Paříže, aby
se poklonil ideálu svému, Viktoru Hugovi. Že bude
míti literatura naše z obou cest prospěch znamenitý,
nelze pochybovati.
Sňatek svůj slaviti bude 22. t. m. pan Jan
Hájek, pokladník spořitelny zdejší, se sl. Barborou
Lašťovičkovou v Blížejově.
Návštěvou přibyl sem 16. t. m. p. hrabě Otto
Harrach k bývalému vychovateli svému důst. p.
P. Jak. Jandovi. Odtud odjel do Berlína.
Ze zemědělské rady pro král. České. Za de-
legáty a zpravodaje při letošních hospod. výstavách
krajinských a okresních byli jmenováni, a sice pro
Horšův Týn: Karel M. hrabě Zedtwitz, pro Kla-
tovy a Vimperk: Ferd. hrabé Chotek.
Osobní. Zástupcem † p. M. Wellnera, advo-
káta v Klatovech, jmenován syn jeho, pražský ad-
vokát p. dr. K. Wellner.
— Od minulé soboty meškal zde chvalně zná-
mý spisovatel český, p. Alois Jirásek, professor při
c. k. střední škole v Litomyšli. Účel toho byl pře-
devším, aby seznal krajinu zdejší, zvláště vesnice
chodovské, a sebral, pokud možno, pověsti o Chodech
a zvláště o Janu Sladkém (Kozinovi), známém vůdci
Chodů, jakož i aby material historický, pokud tu
zvláště a podrobně jest zachován, prohlédl a k své
potřebé využitkoval. Hodláť p. spisovatel poslední
dobu historie Chodovské zpracovati v román, z če-
hož mu předkem již povděčni jsme, jsouce té dobré
naději, že jeho pérem i duchem tragické ony uda-
losti náležitě objasněny a nám i budoucím důstojně
zachovány budou.
Duchovenské. Důst. pan P. Jan Soukup.
bývalý kaplan v Hostouni, stal se kaplanem v Sušici,
— Pan P. Lang, kterýž před několika měsíci
byl do Sušice k výpomoci dosazen, nastoupil tyto
dni opět své místo co kaplan ve Všerubech.
Hasičské. Protokol o schůzi výborové ze dne
15. srpna 1882 u přítomnosti pp. starosty, místo-
starosty, náčelníka a členů výboru: pp. Kryštofa,
Hájka, Neugebaura a Forsta. 1. K čl. 2. ze schůze
předešlé usnešeno, aby se činným členům ohlásilo,
že jest k obsazení uprázdněné místo sluhy spolko-
vého. 2. K čl. 5. Přistoupeno k návrhu p. místo-
starosty, aby záležitost revise účtů za minulá leta
do příští schůze výborové byla konečně upravena.
3. Ohlášené vystoupení přispívajícího člena p. Eman.
Dítěte se přijímá. Činný člen, p. Jan Veselý, pro
mnohé porušení daného čestného slibu budiž ze spolku
vyloučen. Činný člen, p. Josef Michl, poukazuje se
na čl. 7. instrukce pro činné členy, pročež se jeho
ohlášené vystoupení nepřijímá. Za přispívající členy
přijati pp. Antonín Kitzberger, cukrář a Josef Forst,
měšťan, za činné členy pp. Jindřich Bökli, August.
Starý a Kralovec Karel. 4. K ohlášení náčelníka se
schvaluje vydej se znamenáním hadic vzešlý. 5. Výlet
spolkový podniknut budiž dne 20. t. m. do Zelenova,
a k tomu cíli pozvány též jednoty: Vollmavská, Kle-
nečská a Újezdská. 6. Náčelník ohlašuje, že kapel-
ník p. Ant. Topinka 1. srpnem b. r. opět vedení
hudby přijal a prozatimní jeho zástupce p. Josef
Graffuetter, který do konce září vyplacen byl, již
odešel. — Vzato k vědomosti. 7. Iustrukce pro hu-
debníky budiž od p. náčelníka do příští výborové
schůze, která se dne 23. srpna v 8. hodin večer od-
bývati bude, předložena. 8. Usnešeno, aby se valná
hromada odbývala dne 27. srpna b r., aby veškeré
zprávy týkající se této valné hromady k příští vý-
borové schůzi vyhotoveny byly. 9. Budiž podána žá-
dost na sl. městskou radu k zakoupení nové stří-
kačky za peníze od sl. spořitelny k tomu účelu vě-
nované. 10. K návrhu náčelníka, aby dne 3. září
b. r. do sousedních Staňkov byl uspořádán velký
společný výlet, přistoupeno s tím podotknutím, aby
se vyzvaly veškeré korporace a společnosti domaž-
lické, by vyslaly dne 24. t. m. své důvěrníky do
společné porady, která se za tou příčinou odbývati
bude v 1/28. hod. večír v hostinci p. J. Hájka. 11.
Účet na zakoupení medaillií u příležitosti loňského
hasičského sjezdu budiž vyrovnán a doplatek 5 zl.
ze spolkové pokladny p. místostarostovi nahražen,
který však tuto částku věnuje ve prospěch hudební
pokladny.
Oslava památky upálení mistra Jana Husa
na Balkáně. Píše se „N. L.“: Byli jsme svědky
dojemné slavnosti uspořádané na jižním podnoží
strmého Balkánu v pamět „na slavnyja českij ro-
doljubec, neustrašimija, slavjanskij preobrazovatel i
christianskij mučenik — Ivana Husa“. V předvečer
6. července sešla se malá kolonie zde usazených
Čechů a množství Bulharů na jednom vrchu obklo-
pujícím město, aby zapálila hranici, první toho druhu
plápol v krajině, kde do nedávna vztýčen byl půl-
měsíc Mohamedův. Když byla hranice silně vzplála,
rozlehla se kolem píseň husitská a — což s podi-
vením bylo — zapěl na to silný sbor okolostojící
bulharské studující mládeže „Hej Slované“.
Z Literární Jednoty v Klatovech. Ve dnech
lesnického sjezdu v Klatovech navštívili místnosti
Jednoty té tito vzácní hosté: Kníže Karel ze Schwar-
zenbergů, kníže Lobkovic, hrabě Karel Bouguoi,
Jan Rudolf a hraběnka Růžena Meravigliovi ze Cri-
vellu, podplukovník a velitel klatovského pluku dra-
gonů v. Bothmer s chotí svou, Václav hrabě Kou-
nic, hrabě Max z Donína, potomek českých vystě-
hovalců, hrabě Lažanský, univ. prof. z Mnichova Dr.
v. Bauer, říšští poslanci Dr. Antonín Steidl a c.k.
vrchní fin. rada Karel Schindler a mnoho jiných
přátel Jednoty té.
Pro obchodníky s petrolejem. Finanční úřa-
dové dodávají obchodníkům s petrolejem k přečtění
a podepsání vyrozumění pouze v řeči německé, tý-
kající se nařízení u prodeji petroleje. Z nařízení
toho vyjímáme nejdůležitější: Kdo 1. září 1882 má
na skladě petroleje víc než 100 kilogramů, musí to
nejdéle do 3. září 1882 (včetně) u příslušného fi-
nančního úřadu písemně (ve dví) oznámiti a daň z
něho zaplatiti. Tato daň poshoví se obchodníku
proti složení kauce nejdéle na 6 měsíců, když nej-
déle do 15. srpna 1882 u řečeného úřadu o to za-
žádá. Ohlášky takové přijímají c. k. berní úřadové,
kteréž i prodávají blankety ohlašovací. Zároveň ozna-
muje vyrozumění to, že v pohraničním obvodu za-
vádí se kontrola pro: a) kakaové fisole a slupky
přes 3 klgr. výše, b) kávu surovou i praženou, též
přes 3 klgr., c) thé přes 1 klgr., d) koření vyjma
šafránu a vanilky přes 2 klgr., tyto pak přes 50
gramů. Obchodníci jsou povini vykazovati se zá-
sobami svými naproti finančním orgánům. O záso-
bách těch budou se vésti knihy, kteréž s knihami
obchodníků budou porovnávány.
Přiští kurs pro babičky s vyučovací řečí čes-
kou počne dne 16. září 1882 a bude trvati 4 mě-
síce. Zápis koná se od 16.—20. září v král. zem-
ském porodinci v Praze. Každá kandidátka musí se
osobně dostaviti, předložiti křestní i domovský list
a vysvědčení zachovalosti, a dokázati, že umí čísti
a psáti.
Místo sluhy tělocv.-hasičské jednoty, kteréž za-
stával dlouhý čas p. Schamberger, jest uprázdněno.
Kdož by si přál z činného členstva místa toho ob-
držeti, nechť podá žádosť k spolkovému výboru.
Pouť sv. Vavřince, odbývaná v neděli dne 13.
srpna, vydařila se letos za překrásného počasí velmi
dobře. Již z rána hemžily se zástupy lidstva po pří-
krých cestách na Veselou Horu a na poutním místě
samém rozprouděn v brzku život v pravém slova
smyslu „poutečný“. Boudy kramářské, pernikářské,
uzenářské atd. rozestaveny na všech místech, tak že
člověk ani projíti nemohl tou směsicí různých krá-
mů. Lidu shromáždilo se zde několik tisíc a každý
po lopotné a parné cestě rozložil a usadil se kam
jen mohl. Kostelík a myslivna byly takřka obleženy
v chladu hovícími si poutníky, neboť vedro toho dne
bylo nesmírné a lze si tedy mysliti, že každý prá-
hnul po ochlazení, k čemuž dobře přispělo výborné
tam čepované pivo domažlické. Vyhlídka v den ten
byla čarokrásná, takřka unášející a každý se zaní-
cením stápěl zrak svůj v dálných krajinách a osa-
dách, jež z výše té jsou k spatření. Po odbytých
službách božích a kázání, jež jak obyčejně na vel-
kém prostranství pod košatými lípami konáno bylo, po-
čalo se obecenstvo rozcházeti a tu teprvé nastal
pravý rej, neboť vše tlačilo se ku krámům a každý
kdo jen mohl kupoval nějaký ten dárek z pouti.
Odpůldne opět počalo býti veselo ve všech vesnicích
ležících pod Veselou horou — všude zpěv a muzika,
všude radovánky. Na Valše a v Havlovicích shro-
máždilo se v ten den taktéž množství obecenstva z
Domažlic, které též do pozdní noci při hudbě setr-
valo. A tak odbyli jsme opět jednu z nejkrásnějších
poutí našich. — Jest věru podivné — a slouží to k ne-
malé cti všech obcí, v nichž muziky v den ten se
odbývaly — že nikde k hádce nebo rvačce nedošlo,
což při podobných radovánkách jinde bývá nezbytné.
Otrávila se. V klatovské továrně na prádlo za-
městnaná vdova Eva Beršíková, matka čtyř neza-
opatřených dítek, žila po delší dobu v důvěrném
poměru se ženatým a také již letným krejčím K.,
kterýžto poměr nezůstal, jak to již bývá jako z pra-
vidla, bez následků. Beršíková, aby počet dítek její
nebyl zvětšen a tudíž starosť o výživu ještě více
nevzrostla, chtěla následky důvěrného poměru svého
s K. zahnati a proto požila jakéhosi léku. Prostře-
dek ten, ale účinkoval tak silně, že Beršíková do-
sáhla účelu svého, ale sama také jemu podlehla;
otrávila se.
Železniční. V úterý odebrali se odtaď inženýři,
vyměřující projektovanou dráhu česko-moravskou do
Kouta a dále do N. Kdýně, odkudž vyměřovati bu-
dou až k Lhotě.
Měšťanský pivovar plzeňský zastoupen jest
světovým svým výrobkem též na výstavě v Terstu
a má tam jako mnozí jiní vystavovatelé zvláštní
svůj pavilon. Když těchto dnů výstavu osobně arci-
vévoda Karel Ludvík zahajoval, překvapovalo vše-
obecné, že světový závod plzeňský nevyslal k tomu
aktu, jak by se bylo slušelo, žádného svého zástupce.
Vznešený protektor výstavy velmi se asi podivil,
naleznuv pavilon plzeňský prázdný; přes to se však
praví, že při hostině poslal si k hotelieru v pavi-
lonu panu Valdekovi pro ležák plzeňský, který jest
ostatně obvyklím zjevem na jeho tabuli. Výrobek
plzeňský šel i jinak dosti na odbyt, neboť ho bylo
v den otevření výstavy na 8 hektl. vyčepováno.
Pro několik klasů. Minulý týden v pátek
odpoledne šla dcera zdejšího řezníka p. Jana Tišlera
sbírat klasy na pole u Chrastavic, náležící občanu
Rojtovi, z něhož již sklizeň odvezena byla. Sotva
však několik klasů sobě nasbírala, přepadena byla
majitelem pole toho a tak nemilosrdně sbita, že ji
