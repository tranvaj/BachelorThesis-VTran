krev z úst prýštila a rukama ani pohnouti nemohla.
Druhý den dopravena byla do nemocnice.
Zpráva obchodní. V obchodním rejstříku pro
společenské firmy u krajského co obchodního soudu
v Plzni při zanešené firmě „Actiengesellschaft der
Neugedeiner Schafwollwaarenfabrik- Streich- und
Kammgarnspinnerei“, sídlem v Nové Kdýni a po-
bočním sídlem ve Vídni, zanešena byla úředně schvá-
lená změna stanov: 1. První odst. §. 26. stanov
tam znějící: „Řádná valná hromada sejde se každo-
ročně v měsíci dubnu ve Vídni“ — má nyní ten
sloh míti: Řádná valná hromada sejde se po uply-
nutí každého obchodního roku nejdéle v měsíci dubnu
nejblíže příštího roku ve Vídni.“ 2. První odstavec
§. 37. stanov tam znějící: „Obchodní rok společnosti
počíná prvním lednem a končí posledním prosincem“
— má nyní ten sloh míti: „Obchodní rok společ-
nosti počíná prvním listopadem a koučí posledním
říjnem nejblíže příštího roku“.
Hasičský výlet odbýván bude zítra v neděli při
pohodlném počasí do městského lesa „Zelenova,“
ku kterémuž pozvány jsou též hasičské jednoty vol-
mavská, klenečská a oujezdská.
Z kruhů vojenských. Oznamuje se, že přelo-
ženy budou v měsíci září následující pluky pražské
posádky do jiných měst a sice: pěší pluk barona
Mondla č. 21 do Trientu; pěší pluk barona Ziemic-
kého do Ml. Boleslavi a 39 prapor polních myslivců
do Vysokého Mýta. Pěší pluk bar. Dormusa čís. 72
zůstane i na dále v Praze.
Divadelni představení akademiků zdejších, od-
bývané v sobotu dne 12. srpna, vydařilo se dobře;
souhra byla dobrá a návštěva obecenstva velmi četná.
Po představení započala taneční zábava, jež potrvala
do pozdních hodin ranních. V celku vybráno 61 zl.
45 kr.; čistého výtěžku po odečtění výloh zbylo
12 zl. 45 kr.; kteréž „Matici školské“ věnovány byly.
Valná hromada těl.-hasičské jednoty zdejší od-
bývati se bude dne 27. srpna t. r.
Místo špitální pro mužské oddělení uprázdněno
jest úmrtím p. J. Teringra, jenž v pondělí dne 14.
srpna zemřel.
Škola vyhozena do povětří. Minulého pátku
udála se v gubernském městě Grodně na Litvě strašná
katastrofa. Sklep tamní židovské školy pronajat byl
židovskému obchodníku s železem. Obchodník ten
prodával potaji též prach a skrýval zásoby svoje
mezi starým železem v onom sklepě. V pátek, právě
když ve škole bylo plno dětí, vešel obchodník se
světlem do sklepa a počínal si při tom tak neopa-
trně, že prach ve sklepě uložený se vzňal. Nastal
hrozný výbuch, celá budova vyletěla do povětří a
pohřbila v ssutinách svých všechny děti i dospělé,
nalezající se ve škole. Výbuch byl tak silný, že okna
kostela, stojícího na protější straně náměstí, byla
vyražena. Na místě neštěstí dostavilo se vojsko a
ihned počalo s odklízením ssutin. Z trosek zbořené
budovy bylo vytaženo množství zohavených mrtvol
a jednotlivých roztříštěných údů. Počet obětí není
dosud zjištěn, poněvadž není ještě známo, mnoho-li
dětí bylo ve škole v čas katastrofy.
Rvačka. Minulou sobotu odpoledne pohádali se
na bezděkovském předměstí nájemníci občan Václav
Majnz a Ant. Starý, přičemž zasadil Majnz Starýmu
nožem několik ran do krku a hlavy, tak že tento
silně krvácel. Majnz byl ihned policejními strážníky
zatčen a uvězněn, ale druhý den opět propuštěn na
svobodu. Starý nachází se v ošetřování v nemocnici.
Z Rožnova. Řídící výbor družstva pro zařízení
a vydržování léčebního ústavu Rudolfo-Stefaniana v
Rožnově, jehož jest protektorem J. c. a k. Výsost
korunní princ Rudolf a předsedou hrabě Rudolf Kin-
ský, jmenoval v sezení svém dne 6. srpna 1882 J.
O. hraběte Bedřicha Schoenborna, místodržitele na
Moravě, jednohlasně prvním čestným členem za ve-
liké zásluhy, jež si byl získal o družstvo toto. Bě-
hem letošního období léčebního bylo zadáno druž-
stvem 28 svobodných míst — o 4 místa více než
původně bylo určeno — c. k. důstojníkům, c. k.
úředníkům (ze zemských úředníků posud nikdo se
nehlásil), professorům a učitelům, vesměs bez ohledu
náboženství, jakož i katol. duchovním. Přihlášky a
dary věnované pro věcnou loterii, jež odevšad četně
výboru řídícího docházejí, podávají svědectví nejskvě-
lejší, že humaní podnik tento účastenství se těší nej-
vřelejšímu a lze vším právem doufati, že i věcná
loterie obsahující 2000 výher, z nichžto větší čásť
jest ceny nemalé, úplně se vydaří. Prodejem a ro-
zesýláním losů již započato. Cena losů obnáší 25 kr.
Výlet. Akademikové domažličtí uspořádají ve
středu dne 23. srpna 1882 výlet do Kouta s hud-
bou. Východ o 1 hod. odpolední. — Za nepříznivého
počasí domácí taneční zábava v sále „u černého
koně“. Začátek v 8 hodin.
Hledají se přátelé. Ve Falkenově zemřel dne
18. května J. Frič a odkázal polovici jmění svého
A. Petrové a druhou polovici přátelům. Okres. soud
tamnější vyzývá přátely, aby do roka se o dědictví
ono přihlásili.
Svěceni kaple. V úterý v den Nanebevzetí P.
Marie byla v Myslívě (Schneiderbof) slavnostně vy-
svěcena kaple Panny Marie od veledůst. faráře a
vikariatního tajemníka p. Al. Strassbergra z Neu-
marku. Občané Myslívští z milodarů vystavěli a
velmi pěkně upravili tuto kapli, která nyní odevzdána
veřejné bohoslužbě. Dlouhá leta střádali až konečně
dosáhli toužebného přání svého.
Nové tisícovky, kteréž přijdou v oběch dne 1.
září, jsou o 1/8 větší nových stovek s půdou mo-
drou. Popis bližší bude v příštích dnech vydán.
Nové zlatky vydávati se budou dnem 1. října
počínaje. Jsou o něco menší dosavadních a mají mo-
drý podtisk.
Pro rolníky C. k. okresní hejtmanství na Smí-
chově uveřejnilo právě výnos místodržitelství, že dle
oznámení vojenského generálního velitelství v Praze
ustanovena jest k podání žádosti za náhradu škod,
spůsobených na polích při cvičení vojska, lhůta pouze
10 dnů ode dne, kdy škoda na polích byla se stala.
Kdyby žádosti za náhradu byly podány později, ne-
vezme se na ně žádného zřetele.
Slavnosti narozenin J. V. císaře a krále na-
šeho Františka Josefa I. konané včera 18. t. m. o
9. hod. ranní v děkanském chrámu Páně, súčastnili
se veškeří zde umístění státní hodnostové političtí,
soudní, vojenští, finanční, zastupitelstvo okresu i
obce, sborové professorští a učitelští, veškeří uni-
formovaní sborové zdejší, veškeří zde žijící pensio-
nisté, posádkou zde ležící eskadrona dragonů, polo-
vina koňmo a polovina pěšky. Momenty mše sv. osla-
vovali zdařilou střelbou sbor ostrostřelecký a dra-
goní pěší. Mešní hudba za řízení p. dirigenta kůru
provedla slavnou velkou mši od Reghiny D mol; vložky
Graduale od Hellmesbergra G dur, při Offertorium
Exaudi Domine od W. E. Horáka, Te Deum od
F. S. Hölzla, C dur, domkapelníka v Pětikostelích.
Buršáci a české písně. Tento týden byla by
se málem udála velká rvačka v Teplicích mezi tam-
ními Čechy a buršáky. Hrála totiž kapela, jež v
tamní lázeňské zahradě se každý den produkuje, směs
národních písní českých, při nichž Češi hlučně tle-
skali — buršáci však tam nakupeni davše se do
pekelného sykotu málem by se byli na Čechy vrhli.
Hudba umlkla a zakázáno jí, by se neopovažovala
nadále české písně hráti! — Pěkně to začíná!
Býk skočil s vlaku. Předešlý týhoden koupil
jistý Bavorák mladého býka v Horš. Týně za 180
zl., kteréhož pak do Domažlic přivedl, chtě jej drá-
hou do Brodu dopraviti. V pondělí ráno objednal vůz
na nádraží zdejším a býka do něj umístil. Když
vlak málem již odjížděti měl, vyšvihl se býk moc-
ným skokem s vozu a dopadna na zem zvedl se a
běhal po nádraží, uháněje pak po trati směrem k
městu byl tu k pomoci přispíšivším měšťanem zdej-
ším p. Jos. Adamovicem za rohy chycen a prova-
zem kolem hlavy ovinut, načež byl zpět veden do
nádraží, by do vlaku ještě naložen býti mohl, ale
v tom vlak uháněl již k Brodu a býk tedy do města
odveden býti musel, kdež v maštali hostince „v Bosně“
se nalezá. Do vozu, v němž býk uzavřen byl, na-
loženo bylo prý ještě několik pytlů kostí a býk ne-
moha smrdutý zápach z nich snésti, po pytlech vy-
lezl do výše a uprchl z vozu. Zmíněný Bavorák
žádá prý teď náhradu za býka, an prý je tento na
nohy sražen a k plemenitbě nespůsobilý.
Mlsná kuna. Tento týden na čtvrtek v noci
zardousila a odnesla kuna 7 slepic zdejšímu klobouč-
níku p. Jos. Kvítkovi pod Brankou, jež v kurníku
ve dvoře uzavřeny byly. — Bezpochyby že zavlékla
je do dříví aneb do kanálu.
Hledaji se opatrovníci a opatrovnice pro
blázinec dobřanský. Ředitelství blázince v Dobřa-
nech vzhledem k tomu, že proti službě v ústavu
tom panují zvláštní předsudky, požádalo obecní úřady,
aby prohlásily, že služba v ústavě není obtížnější
než jinde v domácnosti a že nežádá se zvláštní zku-
šenosti nebo obratnosti. Při blázinci dobřanském jest
nyní uprázdněno několik míst pro opatrovníky a opa-
trovnice s měsiční službou 8—12 zl., se svobodným
bytem, stravou a částečně i šatem; opatrovníci, kteří
některé z řemesel, jež se v ústavě vykonávají, znají,
krejčí, obuvníci, truhláři, zahradníci atd., obdrží po
případě, že s nemocnými pracovati chtějí, ještě při-
měřenou odměnu 2 zl. i více měsíčně. Opatrovnice,
kterých je v ústavě zvláště zapotřebí, obdrží 6 až
10 zl. měsíčně, stravu, byt, a umějí-li šíti nebo
plésti, také za práce ty přídavek. Ucházeči o nějaké
místo, kteří 40. rok nepřekročili, musí se osobně u
ředitelství ohlásiti a vysvědčeními (t. j. služební
knížkou nebo vysvědčením o mravnosti) prokázati.
Polní krádež. Ze čtvrtku na pátek v noci ukradl
kdosi na poli zdejšího občana Jana Ludvíka u Hav-
lovic devět snopů pšenice.
Pateronásobná vražda. Tyto dni oběsila v
Berlíně manželka jistého krejčího Conráda všechny
své děti a sice 8, 7 a 4 leta staré oděné v košilkách
oběsila v šatníku na silných kolících, malé 11/2 roku
staré děvčátko pověsila na kliku, na kteréž sama
též pak oběšením život skončila. Nesváry s mužem
dohnaly jí k tomuto činu. Praví se však, že ohavný
skutek ten spáchati měl muž sám, což teprvé soud-
ním vyšetřováním na jevo přijde.
Ukradená biskupská berla. Nedaleko Žalhotic
nalezeny byly těchto dnů pod můstkem severo zá-
padní dráhy staré kalhoty, v níž zavinuta byla ho-
řejší čásť biskupské berly, z kteréž vyloupány byly
všechny kameny. Zavedeným vyšetřováním zjištěno,
že berla ukradena byla v hlavním chrámě litoměřic-
kém. Zloděj nechal se patrně do kostela zavřít a
nenaleznuv nic jiného, co by se mu hodilo, sebral
berlu, kterouž přelomil a s níž z rána, když kostel
opět otevřen, vyklouzl ven. Pochodil však špatně.
Berla byla pouze pozlacena a drahé kamení v ní —
barevné sklo.
V Krivošiji zřídí se 13 tvrzí a silnic, kteréž
budou státi přes 1 milion zl.
Pěchota místo jízdy. Pověsť, jež před několika
roky již se ozývala, přichází opět na denní pořádek,
že totiž místo jízdectva bude do krajiny naší polo-
žena pěchota a kasárna zdejší k účeli tomu přemě-
něna. Pověsť ta opírá se o novou terytorialní orga-
nisaci armády rakouské, dle níž mají vojska vždy v
těch krajích zůstati posádkou, v kterých jsou domovem.
Jak se druhdy lacino žilo. C. k. okres. soud
v Hostouni uveřejňuje vyhlášku, dle níž bylo povo-
leno vymazati rozličné na usedlosti č. 38 v Sirbech
váznoucí knihovní pohledávky. Mezi jinými nalezá
se tam závazek, že majitel usedlosti jest povinen
odváděti ročně půl třetí libry vlny pro neplnoleté
dítky Kateřinu a Marii Poltovou aneb v případě
opáčném úplně je zaopatřovati stravou, bytem a šat-
stvem až dosáhnou plnoletí; dále jest povinen do-
dávati ročně krávu v ceně 12 zl. a 2 ovce po 2 zl.
24 kr. šajnů. Nyní by podobné zákazky vyžadovaly
většího nákladu.
Blesk zabil v táboře 66. pěšího (uherského)
pluku z Bjeljan u Grasvice poručíka Feldmanna,
ochromil poručíka Kického a popálil zástupníka Ha-
dulu. V táboře u Begišče zabit týmže spůsobem
pěšák Cisnigera, těžce raněn svobodník Bajusz a
lehce vojáci Siposz, Csokot a Cistkov.
Zbil bratra faráře. Maxbergský pan farář,
P. Vojvoda, po více roků již má u sebe bratra svého,
který z počátku snášenlivě se choval, avšak čím více
na faře zdomácněl, tím samostatněji si počínal, a
posléz se domníval, že ne on snad u faráře, nýbrž
farář u něho jest. Tyto dni vznikl mezi oběma spor,
který dospěl tak daleko, že týž bratr bratra faráře
zbil, takže četníci proti němu zakročiti museli a jej k
soudu novokdýňskému do vazby odvedli.
Atentát na Sokoly. Na trati brněnské na ko-
leji, po níž měl sokolský vlak ze Svitavy k sokolské
slavnosti do Brna odjeti, upevněn byl velký těžký
kámen, v písku zahrabaný a kus starého prahu. Pře-
kážka ta zasazena byla na vysokém náspu a na prud-
kém svahu. Vlak sokolský byl by musel s velkou
rychlostí na ni narazit a byla by následovala hrůzná
katastrofa. Vlak byl by se sřítil s vysokého náspu
dolů. Katastrofu odvrátilo to, že sokolský vlak o
20 minut se opozdil. Na překážku onu narazil osobní
vlak pražský, kterýž věda, že má osobní vlak před
sebou, jel pomalu, do kopce. Ředitel stroje spozoro-
val na štěstí záhy předmět na kolejích a vlak v
čas zastavil. Kámen i prah byly odveženy do Svi-
tavy. Rozčilení nad touto zlomyslností je v Brně
ohromné a očekává se přísné vyšetřování.
Telegrafní rychlost v Domažlicích. Jak ně-
kolikráte již jsme sdělili, docházejí mnohdy telegramy
adresátům do Domažlic tak rychle, že obyčejný do-
pis s 5kr. známkou, ba i dopis, který po odevzdaném
telegramu tomutéž adresátu zaslán byl, dříve jej došel
než zmíněný telegram. Tak stalo se opět tyto dni.
Telegram daný v Přešticích 15. t. m. v 7 hod. 30
min. večer, dodán byl zde adresátovi teprv druhého
dne o 9. hod. dopoledne. A byl to telegram velmi
důležitý, jehož opozdění uvedlo adresáta v nemalé
rozpaky. Viniti nelze tu nijakž telegrafní úřady
ani v Přešticích ani zde, nýbrž jedině bývalé zastu-
pitelstvo obce zdejší, kteréž před as 6 roky na do-
taz vlády, nepostačovala-li by snad zde pouhá obme-
zená telegrafní služba, ochotně přisvědčilo, že „po-
stačí,“ ač neobmezená služba telegrafní byla zde
po přinešených mnohých obětech ze strany obce
zdejší povolena a po leta již prováděna. Následek
toho jest, že přijímají a odevzdávají se zde telegramy
od té doby jen v jistých určitých hodinách. Nyní
může přinést obec zas nových obětí, chce-li opět na-
býti, čeho tak nejapně se byla vzdala.
Ve prospěch choromyslných. Zemský výbor
ze dne 24. června 1882 čís. 15650 sděluje, že spo-
zorováno jest, že choromyslné a na duši choré osoby
teprve tehdy do ústavu pro choromyslné dodávány
bývají, když již nemoc valně pokročila a obyčejně
již žádné naděje na uzdravení nebývá. Tím spůso-
bem se stává, že ústavy pro choromyslné, jež hlavně
k vyléčení choromyslných sloužiti mají, nezhojitel-
nými nemocnými přeplněné bývají, a tak pouhými
opatrovnami neb věznicemi se stávají, čímž pak zem-
skému fondu velké a neoprávněné výlohy povstávají,
kdežto by časným dopravením nemocných do ústavů
ve mnohých pádech velmi brzké vyhojení neb aspoň
vydatného zlepšení se docílilo, a tím i více místa
pro přijímání těchto nemocných bylo opatřeno. Pro
tu tedy příčinu, že lidé takoví jen zřídka kdy se
vyhojí a obyčejně pak chorobenstvím stálým a zbl-
běním končí, ku práci pak úplně neschopnými se
stávají, obci břemenem jsou, vybízejí se obecní před-
stavenstva c. k. okresního hejtmanství domažlického,
by na základě guber. nařízení od 11. března 1833
čís. 8983 případům choromyslnosti, v obci se obje-
vujícím svou pozornosť co nejbedlivěji věnovaly a
hned z počátku nemoci k tomu působily, by ne-
mocní k léčení a ošetřování do ústavu pro choro-
myslné dodáni byli.
Hra přírody. Dneska přinešena byla do redakce
naší z dvora p. Josefa Cenefelse na větvičce malá
hruška na níž 6 lístků přirostlých bylo a z níž opět
malá větvička vyčnívala.
Nalezená mrtvola. Blíž Žebráku šli 15. srpna
děti do lesa Obíše sbírat hříbky, kdež přišly v
houštině na mrtvolu dobře ošaceného muže. Mrtvola
byla již setlelá a od mravenců i jiného hmyzu tak
ožraná, že prsty a témě hlavy až na bílou kosť ohlo-
dány. Děti ohlásily to četníkům, kteří vyzvednuvše
