V Domažlicích, dne 30. září 1882.
POSEL OD ČERCHOVA.
Ročník XI.
Číslo 40.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Pro Domažlice:
čtvrtletně . . . . 1 zl.
půlletně . . . . 2
ročně . . . . . 4 „
Čtvrtletně:
za hranice . . 1 zl. 33 kr.
do Ameriky . . 1 „ 46 „
Donáška do domu 6 kr.
Poštovní zásylkou:
čtvrtletně . . 1 zl. 20 kr.
půlletně . . 2 „ 40 „
ročně . . . 4 „ 80 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Tímto číslem počíná IV. čtvrtletí XI. ročníku.
Pozvání k předplacení
na 4. čvrtl. XI. roč.
POSLA OD ČERCHOVA,
domažlického týdenníku pro zájmy politické,
obecné a spolkové.
Předplatné pro Domažlice a okolí:
(čtvrtletně)
se zásylkou poštovní 1 zl. 20 kr.
bez zásylky do domu 1 zl.
se zásylkou do domu 1 zl. 6 kr. za hranice . . . 1 zl. 33 kr.
do Ameriky 1 zl. 46 kr.
Ctění páni předplatitelé račtež co nejdříve ob-
noviti předplacení svá, abychom dle toho mohli určiti
náklad svého listu.
Politický přehled.
Český sněm zahájen byl v úterý dne 26. září.
Trvání jeho vyměřeno jest na tři neděle, za kterouž
dobu vyřizovati se budou jen nejnutnější předlohy
a petice. Hned na počátku rozpředl se spor. Prote-
stovalť poslanec český prof. Kvíčala proti tomu, že
prof. Hering (na německé universitě) má právo v
sněmovně zasedati, dokazoval, že za nynějšího roz-
dělení university v oddělení české a německé přestalo
její zastupování na tak dlouho dokud nebude v sně
mu zasedati také český rektor. Maršálek však ohlásil,
že žádný protest nepřijme.
V Egyptě jsou sice vůdcové povstání sjímáni
a vojsko se vzdalo, přece však v četných městech
hornoegyptských vypukly vážné nepokoje. Dekorace
při uvítání místokrále strhány a křesťané byli in-
sultováni a týráni. — V městech anglickým voj-
skem obsazených jest pořádek, jinde ale nevěří se
pořád ještě v porážku Arabiho.
Vlak s nábojem blíže nádraží kahýrského vy-
letěl do povětří. Asi 30 osob bylo zabito.
Egyptský místokrál dlí zase ve svém hlavním
městě Kahýře, kdež přijat byl s orientálskou poní-
žeností a ujal se tak zase své vlády. Taková jako
dříve byla, arci není. Tevfik paša hraje si sice na
pána, ale při každém kroku se ptá Angličanů, zdali
proti němu ničeho nemají.
V Tunisu přepadlo 400 marodérů u Kervanu
60 francouzských jezdců, již doprovázeli místopisnou
výpravu. Francouzský velitel byl zabit, 7 mužů ra-
něno. Marodéři ztratili asi 30 mrtvých a 50 raněných.
Poznámky o návštěvě průmyslové
a umělecké výstavy v Norimberce.
Podává Ant. Srna, ředitel škol měšťanských a pokračovacích.
(Pokračování.)
Konečně zemská výstava průmyslová předsta-
vuje zároveň nesmírnou cenu práce, poučujíc
způsobem zřejmým, přesvědčivým, jak jednak z hrubé,
neúhledné hmoty přičinlivostí a umělostí lid-
skou docílí se výrobky stejně praktické, jak vkusné
k ukojení potřeb lidských, jednak jak všeliký pokrok
a rozkvět zemi hlavně z důmyslného spojení
práce, vědy a umění vyplývá.
V rozličných odborech průmyslových lze tu po-
zorovati, jak výroba některými šťastnými vynálezy
vědeckých autorit (Liebiga, Dr. Leykaufa, Frauen-
hofera a j.), vlivem umění, (zvláště všeobecně vzdě-
lávacího, grafického, plastického a stavitelského,) ústa-
vů vědeckých (polytechniky Mnichovské) i umě-
leckých (zejmena vlivem umělecko-průmyslo-
vých škol, zřízených při museu v Norimberce a
Mnichově), praktickým působením škol realných
(46), (povstalých r. 1877 přeměnou někdejších niž-
ších škol průmyslových v šestitřídní realky), výteč-
nou praktickou činností vyšších průmyslových
škol (4), zde „Industrieschulen“ zvaných (v Mni-
chově, Kaiserslauternu, Norimberce a Augšpurku),
řemeslnických škol odborných (37, zalo-
žených v rozličných městech dle potřeb místních
pro nejčetněji zastoupená řemesla) a pokračova-
cích škol průmyslových (300) utěšeně se roz-
vinuje a zvelebuje.
Ze zdárného úspěchu toho náleží i vynikající
zásluha neunavenému působení professorů
a učitelů téměř všech učilišť bavorských, kteří s
nevšední horlivostí pěstují nejen vědeckou theorii ale
i zlatou praxi pro život technický a průmyslový.
Svědčí o tom nejen vystavené práce žactva a jedno-
tlivých členů sborů učitelských, ale i umělecké před-
měty zevnější i vnitřní úpravy výstavy (výstavních
budov, pavillonů, zvláště všeliké dekorativní ozdoby,
umělecké fontány, umělecké spořádání vystavených
předmětů vynikajících firem v ladné skupiny a obraz-
ce), jež zhotoveny byly příslušnými odborníky
dle návrhu, případně dle modelu vždy někte-
rého umělce, malíře, architekta, professora, učitele,
assistenta neb dovedného kreslíře. Všude lze tu spa-
třiti a obdivovati šlechetné závodění za cílem
umělecko-průmyslového zdokonalení a vytříbení vkusu.
Věda, umění, ve všech oborech svých tak velice
pokročilé, nepěstují se toliko za svým účelem, ale
vřele všude ujímají se průmyslu, zušlech-
ťujíce a zvelebujíce výrobky jeho svým Bož-
ským takřka vlivem. A za okolnostech tak velepří-
znivých nelze zajisté tomu diviti se, že umělecká
řemesla, zejmena v Norimberce, kde již od věků
věda a umění na povznešení průmyslu neúmorně
pracují, tak zdárně prospívají.
K zdárnému vývoji průmyslu bavorského při-
spívají dále v míře nemalé značná zámožnost
obyvatelstva, bohatost zemi na rozličné pří-
rodní suroviny, zvláště ale jará čilosť, všímavosť
a podnika vosť jednotlivců, hojné zřizování jednot
a spolků průmyslových ku povznešení a zve-
lebení průmyslové činnosti směřujících, zakládání
velkolepých museí národních (v Norimberce r.
1852 a Mnichově r. 1854) a průmyslových (v
Norimberce r. 1872, Kaiserslauternu r. 1876), kte-
ráž nejen v získání a zachování starých i novověkých
uměleckých vzorů domácích i cizích, ale vydáváním
odborných časopisů, organisováním průmyslového
vyučování dle časových potřeb o náležité poučení,
vycvičení a vytříbení vkusu průmyslníků neunaveně
péčují.
Konečně nelze nevšímnouti si i mnohých pro-
spěšných opatření, výhodně reklamu podporujících.
Tak vystavěné výrobky každé větší firmy opatřeny
jsou balíčkem návěští, kteráž uvádějí druhy a
vyznačují jakosť vyráběného zboží, mnohdy i s cenní-
kem nebo vyobrazením některých specialit jsouce vždy
opatřena zřetelnou adresou vyrábitele. Každému na-
vštěvovateli výstavy, jehož věc zajímá, jest na vůli
návěští takové pro další potřebu si sebou vzíti.
Ještě výtečnější pomůckou k oživení obchodu
jsou cenníky illustrované, často značně ob-
jemné, jež zástupcové větších firem odborníkům, vý-
stavu navštěvivším, buď sami nabízejí nebo na po-
žádání jim zasýlají. Na podobný cenník na zboží
kovové upozornil nás zástupce věhlasné Norimberské
firmy „Bing,“ vida nás bedlivě pozorovati jeho fir-
mou vystavěné přerozmanité zboží a nemaje více
výtisků zmíněného cenníku po ruce, zaslal jej k ná-
Jak se dělají klepy.
Historie dle dost možné udalosti vypravuje Katrab.
Pan Franc, kancelářský ze zámku, zamiloval se
do Márinky, dcerušky městského pana rady Trou-
sila. Márinka byla hezoučká, ano velmi hezoučká,
a pak měla papínka, který měl mnoho hezkého na
sobě; měl totiž hezký dům na náměstí, hezký dvo-
rec na předměstí, k tomu hezky mnoho hezky dlou-
hých záhonů a hezky mnoho peněz. Že se milovali,
nebylo nic divného, že však oproti jejich lásce ne-
měla ani ta nejstarší teta Márinčina ničeho k na-
mítání, dlužno nám co kuriosum uvésti.
Milovali se: on ploval v rozkoši a blahu a ona
byla unešená a konec koncův byl: on doploval tam
kam byla ona unešená, totiž k oltáři. Vzali se.
Za několik měsíců po veselce bylo viděti za
jednoho tmavého večera kráčeti pana kancelářského
ze zámeckých vrat a za ním se táhl temný as 150
liber staré váhy těžký stín — jeho služka. Oba
kráčeli přímo ke kupci, u kterého koupil pan kan-
celářský tu nejpěknější z proutí pletenou avšak do-
sud prozaickou kolébku, kterou pak onen za panem
kancelářským se táhnoucí stín donesl ku panskému
sedláři, aby ji jak náleží poeticky vyšnořil.
Po několika dnech stála tato kolébka vedle po-
stele mladé paní kancelářské a v ní byl uložen no-
vorozený klučina, roztomilý malý andělíček. Šťastný
otec radostí slzel a skákal kolem kolébky, šťastná
matka odbývala sobě toto radostí slzící skákání okolo
kolébky leže v posteli. Opakujeme, klučina byl roz-
tomilým andělíčkem a malinká růžová na levou tvá-
řičku se usadivší bradavička dodávala obličeji jeho
ještě pikantnějšího půvabu. Dobrotivá mamá příroda
postarala se mu o nehynoucí „šenheitsflaster“.
Druhý den ráno věděl celý zámek, v kterém
pan kancelářský též bydlel, že mladým novomanže-
lům přinesl čáp chlapečka. První návštěvou u mladé
paní byla paní pojezdná. Již kolem 8. hodiny ranní
vešla tato zvědavá panička ku kancelářským do ku-
chyně a dozvěděvše se, že mladá paní již nespí, vešla
do pokoje, pozdravila a požehnala mladou šestine-
dělku; děkovala pánu Bohu, že jest vše zdrávo a ko-
nečně se táže po mladém pánu. Chlapeček, který
snad nejliběji spal, musel být chtěj nechtěj z ko-
lébky vytažen, aby nad ním první kriterium bylo
pronešeno. Paní pojezdné se chlapeček nesmírně lí-
bil, tak že houpajíc jej v náručí pravila: „Věřte mi,
paní kancelářská, ten pán Bůh vás musí mít mnoho
rád; vždyť to ani není dítě pozemských rodičů, to
je veritábl andělíček jakých pán Bůh v nebi asi
mnoho nemá. Já sama jsem tak hezké dítě ještě
ani neviděla, ba ani neměla a měla jsem jich již,
zaplať pán Bůh, asi jedenáct a mé děti nejsou také
ošklivé. A co pak ta bradavička na té tvářičce,
takovou by byl, na mou duši, ani nebožtík Čermák
i s Maixnerem nevymaloval; vždyť to není ani bra-
davička, to je učiněné růžové poupátko. Ty klu-
číku, dá-li nám pán Bůh toho dočkat, ty budeš asi
na ty holky nějaký safient“.
Krátce a dobře, paní pojezdná byla nad krásou
novorozeněte u vytržení. Konečně se ale přece roz-
loučila a šla. Na zámeckém dvoře potká paní dů-
chodňovou, jdoucí z ranní mše. Pozdravily se obli-
gátní všední pusou a paní důchodňová ptá se jí
odkud jde.
Tázaná jí sdělí, že byla u kancelářských, tam
že mají prince, tak hezké dítě, že však jaktěživa ani
neviděla a ku vší kráse má prý klučina na levé
tvářičce bradavičku k ulíbání krásnou.
„Ale jděte, bradavičku, a je velká?“ táže se
paní důchodňová.
„Jako půl maličké čočičky, barvy bledě růžové,“
dodá však starostlivě: „jen něčeho se bojím, takové
bradavičky rády rostou.“
„To máte pravdu, paní pojezdná, rostou a rády
rostou,“ přisvědčuje druhá. „Já sama mám pod
krkem také dvě, byly též dříve maličké a růžové,
ale rok od roku jsou pořád větší a růžové již také
nejsou“ stěžuje sobě tato.
„Inu, vy je máte pod krkem ty nemusí každý
vidět, ale prosím vás, bradavička na tváři jest něco
Feuilleton.
