1882—83 budou v Praze dvě university, totiž ně-
mecká a česká Carolo Ferdinandea. Na německé uni-
versitě jest výhradním jazykem vyučovacím
němčina, na české pak čeština; užívání latiny
zachováno bude však v obvyklém rozsahu. Obě uni-
versity mají oddělené místnosti a každá svou
zvláštní organisaci a správu.
§. 2. Professor neb soukromý docent může ná-
ležet toliko jedné z obou universit. Studující může
být immatrikulován jen na jedné z obou universit,
avšak může také na druhé universitě navštěvovati
přednášky jakožto mimořádný posluchač, jestliže nej-
méně polovici hodin poslouchá na oné universitě,
na které jest immatrikuván. Přednášky na druhé uni-
versitě poslouchané počítají se mu tak, jako by je
byl poslouchal na oné universitě, na které jest imma-
trikulován.
§. 3. Jmění, patřící teď pražské Karlo-
Ferdinandově universitě nebo jednotlivým fakultám
jejím, považuje se za společné jmění obou uni-
versit nebo dotýčných fakult. Stran nadací, jichž
správa, udělení neb présentace náleží akademickému
senátu, rektorovi nebo jednotlivým sborům profes-
sorským, jsou obě university stejně oprávněny
pokud v dotýčných základních listinách nadačních
nejsou obsažena ustanovení obmezovací. Bližší
spůsoby vykonávání práv pro příště oběma
universitám společné příslušných stran správy, udě-
lení a presentace takových nadací ustanoví mi-
nistr vyučování, vyslechnuv obě university.
§. 4. Vědecké ústavy, sbírky a zaří-
zení na Karlo-Ferdinandově universitě ponechají se
o něm stolicím učitelským, s nimiž jsou nyní
spojeny, z čehož vyjmuty jsou botanická zahrada
a ty kliniky, jichž pro německou lékařskou fa-
kultu není třeba, ale jichž je nutno ku zřízení lé-
kařské fakulty české university. Poměry klinických
a anatomických ústavů k nemocnicím upraví se dle
zásady stejného nároku obou universit.
§. 5. Tato ustanovení zákona provedena buďtež
dle postupu zřizování fakult české university.
§. 6. Ministrovi kultu a vyučování nařizuje se,
aby zákon ten provedl.
Zprávy různé.
Pochvalný dekret za 54leté působení co ko-
operator a ředitel kůru děkanského chrámu zdejšího
obdržel pan Severin Blätterbauer od Jeho
Excelence nejdůst. pana biskupa Jana Valeriana Jir-
síka výnosem čís. 933 ze dne 14. února t. r. Dekret
ten byl panu Blätterbauerovi prostřednictvím zdej-
šího důst. vikariatního úřadu dne 15. t. m. již do-
ručen.
Věstník duchovenský. Důst. pan P. Alojs
Strassberger farář ve Všerubech jmenován byl
sekretářem vikariatního úřadu Domažlického. —
Důst. p. P. Josef Toušek, kaplan v Klenči usta-
noven administratorem uprázdněné fary klenečské.
Osobni. Zdejší rodák, p. Jan Rádl, dosavádní
strážmistr u c. k. dvorní stráže ve Vídni, stal se
správcem při c. k. orientalské akademii ve Vídni.
Úmrti. Dne 13. t. m. zemřela zdejší měšťanka
pí. Josefina Halíková, matka p. purkmistra zdejšího,
v 88. roce věku svého sešlostí věkem. Pohřbena
byla ve čtvrtek 16. t. m. za četného účastenství
hodnostářstva a měšťanstva zdejšího a zejména dam
na hřbitově „u Svatých“.
Prof. dr. Konstantin Höfler, jeden z hlavních
sloupů Němectva na universitě pražské, podal žá-
dost, aby dán byl do pense. Dle organisačního sta-
tutu rakouských universit má každý professor, jak-
mile přeskočil sedmdesátý rok věku svého, odebrati
se na odpočinek a jubilea toho dočkal se dr. Hö-
fler ve zdraví již loňského roku.
O vyloučení z okresu Domažlického a při-
dělení jich do politického a soudního okresu Kla-
tovského zažádaly tyto dny spojené obce Spůle a
Plešiny. V žádosti té uvádějí, že vzdálenost jejich
od Domažlic jest 5 hodin, od N. Kdýně 3 hodiny,
od Klatov pouze 1 1/2 hod. Jiným důležitým před-
mětem jest zajisté tak blízko od nich vzdálená sta-
nice dráhy v Janovicích a Veselí, tím i snadné ob-
chodní a tržní spojení s Klatovy, pak fara a škola
v Janovicích, jež patří k okresu klatovskému.
Ručením přišel o statek. Tyto dni prodán
byl exekuční dražbou rolníku Michalu Paidarovi v
Dražinově selský statek, což spůsobilo v městě i
okolí zdejším nemalou sensaci, ano vědělo se, že ře-
čený Michal Paidar pouze svou dobrotou zabředl do
poměrů, z nichž nebylo mu vyváznuti a v nichž
čím dále tím hlouběji zabředal. Neuživ ni toho nej-
menšího za dluh, pro nějž nesčíslných cest musel
konati k soudu a několika roků muka snášel, neu-
věřil, že jest možno, by vyhrůžka — že nezaplatí-li
bude mu statek prodán — mohla býti uskutečněna
a proto v zoufalost veden byl, když došlo tyto dni
k dražbě a statek mu skutečně prodán a nový ma-
jitel soudem ve vlastnictví uveden byl. Pro výstrahu
rolníkům našim budiž zde uvedeno, jakým spůsobem
M. Pajdar do poměru tak neblahého zabředl. Bratr
řečeného Michala p. Jiří Pajdar působiv co kance-
lářský v advokátní kanceláři p. Dr. Bartol. Hrušky
zde, ustrnul se v roce 1874 nad osudným rozpakem,
v nějž pan advokát pro jistý obnos 2000 zl. byl
uveden, když, an záložna, ani spořitelna, znajíce roz-
hárané poměry jeho, nechtěly na směnku jeho ře-
čené 2000 zl. zapůjčiti a věřitel trestní žalobou vy-
hrožoval. Tu p. Jiří Pajdar na prosbu svého chefa
požádal bratra svého rolníka v Draženově, aby svolil,
aby p. advokát Hruška k rukoum spořitelny vtěliti
dal na statek jeho do kněh oněch 2000 zl., což prý
mu nijakž neublíží, an on p. advokát částku tu spo-
řitelně co nejdříve zaplatí a na své útraty pak opět
výmaz částky té sám opatří. Michal svolil k vůli
bratru Jiřímu a spořitelna vyplatila panu advokátu
řečené 2000 zl. Ten maje jednou peníze, nestaral
se o placení úroků do spořitelny a když několikráte
bezvýsledně upomínán byl, pohrozila mu spořitelna ža-
lobou. I ta nepřiměla p. advokáta k plnění povin-
ností, načež bylo soudní cestou docíleno postoupení
částky té na p. H. Sudu, kterýž složiv spořitelně
oněch 2000 zl, na dlužné úroky a útraty vystavěti
si dal nové dlužné upsání na obnos 600 zl. a čá-
stku tu si též na statku M. Pajdara zástavním prá-
vem zabezpečil. Později by z podobného rozpaku
chefovi svému pomohl, ručili Jiří i Michal P. za
p. advokáta občanu B. Hanovi v Draženově za ob-
nos 1000 zl. kterýž, nemoha od p. advokáta též k
zaplacení dojíti, vydobyl si též na statku Michala
zástavní právo pro dluh i úroky. Dluh pak takto
pojištěný a 10% zúrokovatelný, přišel v cestě po-
stupu opět na jiného a od toho opět na jiného vě-
řitele, který konečně na neodvratné zaplacení poža-
davku toho naléhl a když ani Dr. Hruška, ani Mi-
chal Pajdar zaplatiti nemohli, nalehl na exekuční
prodej, kterýž tyto dny byl proveden a Michal Paj-
dar ze statku svého vyhostěn.
Spořitelna pražská. Ve včerejší valné hro-
madě České spořitelny bylo k návrhu ředitelstva
usnešeno, věnovati z čistého výtěžku k dobročin-
ným účelům 60.000 zl. (v loni jen 45.000 zlat.)
Pražské obci věnováno 15.000 zl. na upravení ná-
břeží Rudolfova.
Hymna českého studenstva. Potěšitelná zpráva
o usnešení panské sněmovny o pražské universitě
pohnula mladého básníka A. Šnajdaufa, autora skvě-
lých „Intimních listů,“ k napsání básně, která již
v neděli pod titulem „Hymna českého studentstva
— dne 10. února 1882“ ve skvostné úpravě a ná-
kladem knihkupce A. Reinwarta tiskem vyšla. Pro-
dává se ve prospěch „Ústřední Matice školské“ za
10 kr.
Věneček pěvecké společnosti. Velký sál ho-
stince „u černého koně“ naplnil se kolem osmé hod.
večerní, zavzněla hudba, zvouc vesele k tanci, a kde
kdo pustil se do víru vábného s chutí a energií v této
příčině u nás ne vždycky vídanou. — Dozněl kvapík,
podívejme se trochu kolem. Jaký to pestrý kruh,
jak roztomilý pohled! Společnosť vybraná, elitní, z
kruhů našich nejlepších, dámy v krásných ba až
skvostných toilettách; paničky naše s čelem maje-
státně vyjasněným, s mladostí v tváři veselé, se žer-
tem na rtech a úsměvem srdečně vábivým; naše
dívky s lící ruměnou, okem čtveračivým, se vší
svou něhou mladistvou; kolem nich v náladě bálové
rozjaření tanečníci, měšťan, úředník, doktor, učitel,
professor, student rozplétají i zapletají klubko zábavy
jak kde právě komu milo, a snad by zapomněli na
na celý svět kolem sebe, kdyby právě hudba nedá-
vala povel ku čtverylce. A tak se to střídá v ra-
dostném rozčilení a bez ustání, tanec je zábavou,
zábava tancem, a nálada jaksi slavnostně srdečná
neopouští společnosť ani v pozdějších hodinách ran-
ních. Tak se stalo v noci ze 14. na 15. t. m. Ba
byla to doba rozkošně krásná, již jsme tu zažili, a
zasluhuje, aby v životě našem společenském zapsána
byla písmem růžovým; a věru není divu; tanečníci
byli horliví, a naše dámy bez rozdílu tak veselé,
tak vábné, tak — a to je hlavní — roztomilé. I
můžeme pěvecké společnosti k úspěchu tak skvělé-
mu jen gratulovati, předpovídajíce zábavám jejím
budoucnosť co nejskvělejší, a činíme tak velice
rádi. Vždyť bychom si toho sami z té duše přáli,
aby ten led, který poutal proud našeho života spo-
lečenského, konečně na dobro roztál, a svěží, vzlet-
nější duch — s tancem i bez tance — nový čilejší
život s požitky duševními rozproudil alespoň po těch
vrstvách společnosti naší, které by rády se mu vě-
novaly. — Ku konci připomínáme, že taneční kusy,
které provedla hudba hasičská, sehrány byly velmi
dobře.
Prohnaný šíbal. V měsíci prosinci min. roku
potuloval se v Klatovech jistý muž, který některým
lékařům tamním představil se jako MUDr. Dürnfeld,
professor pathalogické anatomie na universitě v Dors-
satě a mimo jiné stěžoval si, že udán byl ruské vládě
jako nihilista a proto že prchnul z vlasti své, zane-
chav veškeré své jmění jakož i soukromé museum,
sestávající z drahocenných anatomických praeparatů,
v rukou ruských. A konec žalmů těch: uctivá žá-
dost za podporu. Dokladů k řeči své ovšem žádných
neměl, za to ale vykázal se navštívenkami od reno-
movaných lékařů lázeňských, kteří jej všude odpo-
ručovali. Z Klatov, kdež dle všeho dosti dobře po-
chodil, brzy zmizel a nedal dlouho o sobě věděti.
V minulých dnech objevil se v Kutné Hoře, vzbu-
dil zde podezření policie a byl zatknut. U výslechu
vyloupl se pojednou z „universitního professora“ ja-
kýsi Moric Schweiger, israelita, rodilý z Lokte, který
byl již sedmnáctekráte trestán pro zločin krádeže,
podvodu a zpronevěření. Nyní užívá odpočinku ve
vyšetřovací vazbě krajského soudu v Kutné Hoře.
Na trh zdejší, odbývaný dne 16 t. m., přive-
ženo na 30 povozech 106 hektl. pšenice, 39 hektl.
žita, 18 hektl. ječmene a 53 hektl. ovsa.
Dvorní ples v Praze. V sobotu 11. t. m. več.
odbýval se na královském hradě pražském od dva-
cíti let poprvé zase dvorní ples a sice v týchž sá-
lech, ve kterýchž zesnulý císař Ferdinand poslední
dvorní ples v Praze byl uspořádal. Ku plesu tomu
bylo pozváno přes 1200 osob a sice mimo dvorní
družinu a dvorní i státní hodnostáře všechna šlechta
zemská, vysoké kněžstvo, všichni generálové a plu-
kovníci českého generalátu, všichni štábní důstojníci
a důstojníci pražské posádky a od zevnějších sborů
deputace těchto hodností, zde žijící členové říšské
rady a zemského sněmu, purkmistr s městskou ra-
dou a členy zastupitelstva obecního, důstojnící mě-
šťanských sborů, náčelníci úřadů, rektoři a professoři
vysokých škol, jakož i jiné vynikající osobnosti z
rozličných kruhů občanstva. Ku plesu tomu byl také
ohlášen příjezd J. V. císaře a byla tam vypravena
valná čásť vídeňské dvorní kuchyně, gardy a dvor-
ního úřadnictva. Prodlením dne však došla zpráva,
že císař nepřijede, nýbrž že ho zastupovati bude ar-
civévoda Ludvík Viktor. Stoly a sedadla potaženy
byly bíle a červeně. Ples trval pouze do 12. hod.
Mezi zvanými hosty byli zástupcové redakcí praž-
ských listů. Redakce „Národních Listů“, již na
zvláštní dotaz odpověděno bylo, že všichni civilní
hosté bez vyjimky ve fraku dostaviti se musí a že
čamara vyloučena jest, oznámila, děkujíc za
pozvání, že jí není možno ku dvornímu plesu zástupce
svého vyslati.
Před porotním soudem v Plzni stál ve středu
15. t. m. 47letý nádenník Stangl z Eisendorfu ob-
viněn ze zločinu zabití souseda svého Čeňka Dunzra.
O případu tom, jenž udál se 7. prosince 1881, ač
o něm té doby jsme již zprávu podali, uvádíme zde
ještě následující: V panském dvoře v Eisendorfu,
v malé to výsce německé blíž samých hranic ba-
vorských, mlátilo toho dne několik mlatců v sto-
dole obilí. Odpůldne asi o půl třetí hod. přišel do
stodoly vrchnostenský hlídač Jan Wolf a ptal se,
kdo byl naposled v kůlně a kdo tam řezanku sekal.
Že prý on tam přišel a našel řezačku celou zuba-
tou a že by rád věděl, kdo to udělal. „Čeněk Dun-
zer a jeho syn tam byli,“ zvolala jedna mlatečka,
když se nikdo nechtěl hlásit k tomu. Nařknutý mla-
tec začal řádit však, že to není pravda, že to ska-
zil někdo jiný, a ukázal na nádenníka Ant. Stangla.
Ten ovšem také nezůstal mlčet a tak strhla se mezi
mlatci všeobecná řež, při které jeden druhému hrá-
běma a cepy protidůvody své na záda maloval. Po-
jednou zadunělo něco jako když o jakýsi tvrdý před-
mět se uhodí a současně zavzněl hrůzný výkřik, jemuž
následoval těžký pád lidského těla v zápětí. Byl to
Čeněk Dunzer, jenž vydal ze sebe výkřik ten, s nímž
zasažen byl cepem do hlavy, skácel se na mlat s rozbi-
tou hlavou — byv mrtev. V té vřavě a chomáči
nikdo nevěděl určitě, kdo smrtelnou tu ránu Dun-
zrovi způsobil, jenom mlatec Ziegler zahlédl Stan-
gla, jak mával cepem nad hlavou Dunzrovou. Mr-
tvola byla lékařsky ohledána a shledána lebka v pra-
vém slova smyslu rozdrcena. Zavedeným vyšetřová-
ním objeveno, že ránu onu nevedl nikdo jiný nežli
Stangl. Mlatec tento měl prý již na Dunzra dávno
jakousi tajnou zášť a sice proto, že tomuto bylo
vzdor Stanglovu protestu povoleno vystavěti si ne-
daleko domku Stanglova pec. Proto prý oba na sebe
vzájemně nevražili až konečně naskytla se Stanglovi
příležitosť krvavým spůsobem nenávisti své průchod
zjednati. Stangl zapíral, že by on to byl, jenž Dun-
zrovi ranou cepem smrt byl způsobil. Avšak svědek
Ziegler, jenž měl známost také s dcerou obžalova-
ného, pod přísahou tvrdil, že rána smrtelná vyšla
skutečně z místa, kde Stangl stál. Porotci na před-
ložené otázky, je-li Stangl vinen zločinu zabití, vět-
šinou hlasů přisvědčili, i prohlášen obžalovaný za vinna
a soud vyměřil mu vzhledem k některým polehču-
jícím okolnostem trest k 14měsíčnímu těžkému ža-
láři a k náhradě útrat a škody manželce zabitého
Dunzra způsobených.
— Včera v pátek počalo před plzeňským porot-
ním soudem přelíčení s israelity Šalamounem a Ši-
monem Ecksteinem z Domažlic a Sussmanem Rothem
z Horšova Týna, kteří „osvobozovali“ mladíky od
vojny a spůsobem tím hezkou sumičku peněz si vy-
dělali. Jak se „N. L.“ píše, požívá obchodník Sus-
mann Roth v Horšově Týně pověsti, že se zná dobře
ve vojanských záležitostech a že za dobrou odměnu
zabývá se osvobozováním mladíků od vojanské po-
vinnosti. Má zároveň pevně stanovenou sazbu, dle
kteréž na př. za odměnu 200 zl. vymáhá osvobození
od vojanského stavu na 1 rok a za 400 zl. na vždy.
Obchody tyto prováděl jen z menší části sám, nej-
více však s prostřednictvím svých pomocníků, a sice
zejména v okolí domažlickém, kdež mu celá řada
lehkověrných lidí sedla na lep. Spůsobem tímto ošálil
nejen mnoho rolníků, nýbrž i některé své židovské
souvěrce, kteří mu byli za dobrou provisi nápomocni.
Od r. 1877 až do r. 1880 dařily se mu obchody
tyto výtečné, až konečně ruka spravedlnosti ho přece
zasáhla. Šalomoun Eckstein, 51letý obchodník v Do-
mažlicích, má syna Heřmana, který se měl r. 1877
stavěti k odvodu. Žádal Sussmanna Rotha za pomoc,
jenž ho ukonejšil, že syn nebude proto odveden, po-
něvadž nedoslýchá. Zvláštní náhodou nebo manipulací
nebyl vskutku mladý Eckstein odveden a Roth byl
tak velikomyslný, že nežádal za své „namahání“
žádné odměny, nýbrž vyslovil pouze přání, aby mu
Eckstein dohazoval lidi, kteří při odvodu jeho po-
moci potřebují, jméno jeho však aby za žádnou pod-
