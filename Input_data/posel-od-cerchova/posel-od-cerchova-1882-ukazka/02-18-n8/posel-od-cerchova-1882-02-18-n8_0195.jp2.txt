7.4.
V Domažlicích, dne 18. února 1882.
Číslo 8.
Ročník XI.
POSEL OD ČERCHOVA
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Pro Domažlice:
čtvrtletně . . . . 1 zl.
půlletně . . . . 2 „
. . . . 4 „
ročně .
Domažlický týdenník pro zájmy politické, obecné a spolkové.
Poštovní zásilkou:
čtvrtletně . . 1 zl. 20 kr.
40 „
půlletně . . 2 „
80 „
ročně . . . 4 „
čtvrtletně:
za hranice . . 1 zl. 33 kr.
do Ameriky . . 1 „ 46 „
Donáška do domu 6 kr.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Politický přehled.
Sezení panské sněmovny, v němž došel schvá-
lení zákon o rozdělení Karlovy university
Pražské na českou a německou, jest pro ná-
rod český udalostí historicky památnou a veledůle-
žitou. Na obranu národa našeho a vědecké i lite-
rární jeho kvalifikace promluvili tu vřelá a rázná
slova mužové, které nevídáme v táboře bojujících
bratří. Znamenitou řečí státnickou vyznamenal se
nad jiné hr. Richard Belcredi, bývalý státní
ministr. Vřele též promluvil hr. Schoenborn a
ministr Conrad. Proti nějakému privileji němčiny
vedle češtiny rázně se vyslovil kn. Karel Schwar-
zenberg. K sezením, ve kterých se o české uni-
versitě jednalo, přijížděl a k místu svému dovésti
se dával třiaosmdesátiletý kníže Jan Adolf
Schwarzenberg. Z potomků starých rodů šlech-
tických hlasovali proti české universitě pouze hr.
Waldsteinové kn. Ferd. Kinský. Zákon o universitě
české dostane se ještě jednou do sněmovny posla-
neské, která schváliti má pouze nutnou změnu, kte-
rou sněmovna panská učinila v 1. článku zákona.
Po té předložen bude zákon císaři ku stvrzení.
„Federalistický systém porazil cen-
tralisaci“. Tak bědují ústavácké časopisy vídeňské.
Dnes po porážce již utrpěli jejich stoupenci v říš-
ské radě dne 15. t. m. při rokování o rozpočtu. Bě-
dují, že v parlamentě jest oposice jejich odtud schro-
mena a mdlobna, nemajíc přítomnosti ani budouc-
nosti a že německo-liberální strana náleží více k
jednajícím osobám na jevišti.
Ustavácký poslanec Plener ml. vystoupiv mlu-
vou co nejostřejší a nejprudší hrozil, že prý v lůně
národa českého propukne časem společenská kata-
strofa, budou-li se příští pokolení vychovávati a vzdě-
lávati pouze po česku; nenajdeť prý pak česká mlá-
dež obživy ve světě! Že česká universita jest po-
čátkem českého státu; hrozil Tyrolanům a Polákům
českým panslavismem a skončil za nekonečného po-
tlesku a jásotu galerií a levičákův divadelním vý-
křikem: „Co Němci a co Rakušané musíme
hlasovati proti rozpočtu.
Na to hr. Taaffe, kterýž jevil nevšední rozči-
lení a pilně sobě zaznamenával jednotlivá místa z
řeči Plenerovy, nyní povstal k odpovědi. A odpověděl
tak, že pravice jásala, levičáci však jako hromem
omráčeni trnuli. Mluvilť Taaffe jadrné a s důrazem
i hlasem takového rozhořčení, že ještě nikdy nebyl
vídán v podobné hněvné sile.
Když prohlásil, že „Rakousko nesmí býti ani
německým, ani slovanským,“ propukla většina v
hřímavou pochvalu. Přímo dramatický účinek měla
však závěrečná slova jeho, když Taaffe obrátil se
čelmo k levici, povýšeným hlasem na ni zvolal:
„Vy můžete odepřít rozpočet pouze se stanovi-
ska německého ale nikterak se stanoviska
rakouského!“ Načež jakoby přísahu pronášel:
„Ale tím buďte jisti, co na mne jest, že budu brá-
niti korunu až do posledního dechu svého proti ka-
ždémukoliv nepříteli, buďsi zjevný nebo tajný.“
Dojem těchto slov na levičáky byl nevýslovný.
Když se byli několikráte marně pokusili, aby vý-
křiky a posuňky prudké své nevole Taaffeho zara-
zili, opouštěli syčíce o závod s galleriemi v svrcho-
vaném rozčilení sněmovnu.
Ustaváci počítali, že co možná prudká a bezo-
hledná oposice povalí vládu, jen když všichni se proti
ní rozeženou neurvalým, svorným útokem, a že ne-
odolatelným postrachem naplní všecko, povedou-li
oposici co Němci a ve jménu němectví.
Včerejší den však ukázal jim, jak neskonale se
přepočítali. Ani ve snu se toho nenadáli, že by vláda
troufala si jim odpovědít tak rozhodně a sebevě-
domě, že by oba čelní ministři tak slavně jako ráz-
ně jim pověděli, že Rakousko nesmí býti
více německým, a že politika, na kterou oni tak
zlovolně, ač marně, útočí, jest politikou samé koruny.
Ten byl zajisté smysl slov Taaffových, an zvo-
lal, že „Rakousko musí zůstati Rakouskem,“ t. j.
říší, z níž nemá se činiti ani stát slovanský, ani
německý, „nýbrž středisko pro všechny národy, kte-
réž pojí žezlo Habsburgův, kdež mohou požívati svých
práv, nejsouce v nich obmezeni než pokud toho žádá
spolužití jejich“. Ten byl zajisté význam onoho slibu
hr. Taaffea, pronešeného hlasem tak důrazným.
Legalisační výbor poslanecké sněmovny
usnesl se 14. února u přítomnosti ministra Pražáka,
že nemůže souhlasit se změnou, kterou učinila sně-
movna panská v zákoně o nucené legalisaci, a že
trvá na úplném zrušení nucené legalisace.
Vídeňské listy přinesly zprávu že nedávno z
Cetyně do Baru odvezený rodinný poklad knížete
Nikoly cestou se ztratil beze stopy. O zprávě té lze
pochybovati, neb předně není známo, že kn. Nikola
má nějaký rodinný poklad, za druhé, kdyby jej i
měl, sotva by jej dával vozit za sebou z místa na
místo a za třetí, kdyby jej dával vozit, sotva by
se ztratil v zemi, kde neztratí se ani pistol neb se-
kerka, jež ostala náhodou na silnici ležeti.
Povstání v Krivošiji. Rak.-uherský návěštní
parník spozoroval v noci loď, jež směrem od Nového
Ercegu podle břehu plula k Baošici, osadě na po-
břeží pod horami křivošijskými v první zátoce ko-
torské. S návěstní lodí puštěno bylo v stranu, kde
pohybovala se neznámá loď, elektrické světlo a po
prvním výstřelu byla cizí loď nucena se vzdáti.
Shledáno že jest to italská loď a plavci, počtem
šest Italové, v pobřežní plavbě obzvláště obeznalí.
Při prohlídce nalezeny byly na lodi zásoby potra-
vní, rýže a mouka a 240 pušek soustavy Martini.
Plavci byli zatčeni a odvedeni na pevnost. Zdráhají
se činit nějaké výpovědi. Poukazují pouze, že svě-
řeno jim bylo loď tu dopravit do Risna, co jiného
mělo se dít, že nevědí.
To zavdalo podnět k zakročení diplomatickému
v Římě.
V Arabii propuklo nebezpečné povstání, které
dlouho již tam doutnalo. Menší bouře a třenice s
Tureckem trvají tam po leta; úplně podrobeni ne-
byli Arabové nikdy.
Zákon o Karlo-Ferdinandově uni-
versitě v Praze,
jak vyšel z usnešení sněmovny panské dne 10. února
1882, zní takto:
§. 1. Počátkem zimního semestru
Maškarní ples.
Načrtl L. J. Čech.
Veselé zvuky hudby dorážejí až sem z tanečního
sálu hostince „u českého lva“, kde odbývá se právě
maškarní ples. Venku se chumelí, sníh leží již na
stopu vysoko a po ulici nekráčí více živého tvora,
neb každý, koho povinnosť z teplého příbytku nevy-
vábí, raděj za kamny sedí. Záře světel ze sálu pro-
ráží okny, osvěcujíc krajinu tu, tak jednotvárně bí-
lou kolem. Na kostelní věži odbila právě hodina de-
sátá a pod okny hostince stojí ještě ony dvě malé
postavy, jež již asi před hodinou tam byly přišly.
Jest to šestiletý Karlíček a jeho starší sestřička
osmiletá Mařenka, dva sirotci, již neseznali ještě
lože, kyprými peřinami vystlaného, kteří vůbec ještě
nevědí, kde dnes malá tílka svá k spánku uloží.
Před měsícem byla jim zemřela matka, jich jediná
živitelka, neb otce sotva že poznali a nyní stojí,
stojí zde osaměle, živíce se žebráním a někdy pak,
že se někdo ustrne a dá jim noclehu.
Dnes však marně prosili, vše šlo do plesu. Ob-
čas vyzdvihne jeden druhého, by pohlédl na divoký
ten rej, na veselé to hýření, to vše dětem těmto
tak cizí. Konečně ulevily i síly jejich, zmocnila
se jich zmalátnělost, ozýval se 1 hlad, schoulili se
ke schodům do domu vedoucím a tvrdý spánek ob-
jal ubohé děti perutěmi svými, z něhož nebylo jim
snad více vstáti.
Od doby té minula hodina, minulo jich snad i
více — první host ubíral se z plesu a nemálo za-
ražen byl, spatřiv na schodišti tmavé těleso na bí-
lém koberci sněhovém. Udivení jeho vzrostlo však
ještě více, když vytáhl ze sněhu dvě skřehlá děcka,
hocha a děvče — snad i zmrzlá.
Chvíli stál, rozmýšlel, konečně se rozhodl, vrá-
til se do hostince zpět a v okamžiku byl zde opět
s dvěma sklepníky, kteří děti do teplého pokoje od-
nesli a do lože uložili.
Vyměniv ještě cizinec, v němž poznáváme sta-
rého mládence Staňka, známého — to škulila, ně-
kolik slov se sklepníky, vzdálil se, by v okamžení
vrátil se zase v průvodu lékaře a několika členů
místní honorace. Všichni zhlíželi na ubohé děti zra-
kem útrpným a jedné z maškar, švarnému to amorku
kapaly dokonce slze z očí. Každý očekával napjatě
rozhodných slov lékaře a když tento zvolal: „Jest
ještě života v nich, chci a musím je zachrániti“,
uvolnilo se každému kolem srdce. Pokoj naplnil se
mezi tím ještě více zvědavci a z malebné této směsi
ozývaly se hlasy: „Budou žíti“, „Kéž by ubožátka
neumřela“, „Snad předce budou zachráněni“, když
tu ozval se Staněk: „Budou žíti!? — ale jaký to
bude život, nikde domova, nemíti jistého chleba,
žádného vychování — to lépe bude jim tam“. Na-
stalo všeobecné bručení a vše durdilo se na starého
mládence, jenž, jak dvé cikánek pravilo, nemá srdce'.
„Nuže, ctění přátelé, nemám srdce, jak pravíte;
hleďte však na ubohá ta robátka, chceme-li jim vrá-
titi život, jenž na slabé již visí nitce, musíme též
lepší budoucnost jim pojistiti. Zde stozlatová ban-
kovka, tu věnuji na vychování a vycvičení dítek a
mimo toho chci je i do domu svého přijati, bu-
dete-li pak i vy tak laskavými a ubohým dětem ně-
čím přispějete, pak nechť žijou!“ „Ano, nechť žijou“
opakoval hranatý český sedlák a po něm ostatní.
Brzy rozlétla se zpráva o činu Staňkově, nad čímž
vše, jak ohromeno zůstalo, když tu zdvihl se týž
amorek, jenž dříve plakal a šel sbírati s taštičkou
svoji na ubohé děti. Mezitím co lékař pomocí ně-
kolika dam křísili zkřehlé děti, pokračoval amorek
ve svém zaměstnání, kteréž hojného ovoce neslo.
Po sečtění sebraných i upsaných peněz, objevila se
konečná sumu kol tisíce zl.
Maškarní ples blížil se konci, hosté ubírali se
domů a každý zastavil se u nebohých nalezenců, jež
lékař se starým mládencem ještě křísili a jaká byla
radost všech, když hoch dal dechnutím první známku
života. Hůře vedlo se s ubohým děvčetem, jež z lásky
sesterské chránilo bratříčka před zmrznutím. Dávno
hověli sobě hosté dnešního plesu v teplém lůžku,
když odcházel z hostince dr. Nový se Staňkem neb
i u děvčete počaly jeviti se již první známky života.
Od doby této uplynulo dvanácte let a jsou svá-
tky vánoční. Tam ten nárožní dům, jest dům Staň-
kův, nahlédneme tam a shledneme skupeninu nám z
minulosti známých tří osob. Jest to Staněk, nyní
již dosti starý mládenec a jeho dva schovanci Karel
a Mařenka. Tato vede nyní domácí hospodářství a
onen studuje prvním rokem práva v Praze, z obou
stali se velmi hezcí lidé, neb Karla nenazývají děv-
čata jinak než „hezkým studentem“ a hoši opět
Marii „spanilou Mařkou“. Staněk přestal též již skr-
bliti a každý se tomu diví, co ten „starý“ vynaloží
peněz na ty děti, co ho „strýčkem“ nazývají.
Všichni tři jsou dnes veselými, neb dnes za-
snoubila se Mařenka s hospodářským správcem z
blízkých Litovic, který ji velice miluje a svatba bude
již v tomto masopustě. Správec před nedávnem byl
opět odjel a starý Staněk vypravuje právě dětem,
jež rád svými nazývá, jak před dvanácti lety nalezl
dvě skřehlá děcka na schodech hostince „u zlatého lva“.
Feuilleton.
