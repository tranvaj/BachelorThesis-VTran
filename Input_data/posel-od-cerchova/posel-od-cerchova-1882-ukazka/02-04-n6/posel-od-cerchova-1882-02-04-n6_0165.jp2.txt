(okr. přeštický); za to vypukla v Podhůří (týž okr.)
a Vodolici (okr. teplický).
„Picháni“ zlé sané. Po 17 letech provedou
opět osvědčení pořadatelé zábav masopustních v pon-
dělí dne 20. února t. r. na náměstí v Domažlicích
o 2. hod. odpoledne výjev „píchnutí zlé saně.“
K tomu konají se již nyní pilné přípravy a žádají
se uctivě všichni, kdož by ku zvelebení tohoto vý-
jevu přispěti chtěli, aby se zúčastnili schůze, jež v
neděli dne 12. t. m. v hostinci u p. Maxe Duffka
o 1. hod. odpol. konati se bude.
Ples vojenských vysloužilců zdejších odbý-
ván bude zítra dne 5. února v sále p. V. Peklo u
„zlaté koruny.“
Ples lesníků obce domažlické, jenž měl odbýván
býti dnes v hostinci „u Martina“ na Kubici, pře-
ložen byl za příčinou vypuknutí nešťovic v obci té
na 11. t. m. do Havlovické hospody na mýtě.
Ples měšťanů domažlických odbývá se dne
11. února v sále „u Šumavy.“
Ples tělocvično-hasičské jednoty zdejší od-
býván bude dne 12. února v sále p. M. Duffka.
Věneček pěvecké společnosti odbývati se bude
14. února v sále p. M. Duffka „u černého koně.“
Ples mladých občanů odbývati se bude v ma-
sopustní neděli 19. t. m. v místnostech hostince „u
zlaté koruny“ p. Václava Peklo.
Losováni pro odvod k vojsku díti se bude zde
u c. k. okr. hejtmanství dne 14. t. m.
Nové časopisy. V Klatovech počal tímto ro-
kem vycházeti redakcí Jana Šebka nový týdenník
zvaný „Klatovské Listy“, jenž vzal si za úkol pě-
stovati zájmy občanské, poučení a zábavu. — „Prak-
tický zedník“, časopis k poučení a hájení zájmů sta-
vebních řemeslníků počal právě vycházeti v Praze
redakcí Frt. Sallera. Časopis ten bude zajisté velmi
vítaným a důležitým, bude-li především působiti k
poučení stavebních řemeslníků našich, kterým jest
poučení takového tak velice potřebí.
Ples sboru ostrostřeleckého odbývaný v ne-
děli dne 29. ledna t. r. v místnostech hostince p.
V. Peklo „u zlaté koruny“ vydařil se skvěle. Veškeré
místnosti byly doslovně plné a zastoupena byla ho-
norace města velmi četně. Zábava trvala do pozd-
ního rána. Členové sboru pokračovali a dokončili
ples svůj i následujícího večera v nejlepší náladě.
Úmrtí. Dne 30. t. m. zemřela zdejší měšťanka
pí. Dorota Hrušková rozená Kitzbergrová hořečkou
omladnic po delší trapné nemoci. Pohřbena byla za
velikého účastenství ve středu 1. t. m. na hřbitově
u sv. Jana.
Skřivánčí zpěv ozýval se v některých polohách
krajiny naší již ku konci m. m.; dnes za 8° zimy
arciť není o něm stopy více.
Na jezeře při klouzání spadl v sobotu 28.
m. m. jeden hoch do vody, v níž ponořil se až po
krk. Přítomným na kluzišti pánům i dámám poda-
řilo se vytáhnouti jej ze studené lázně pomocí tyče,
která byla tam od vyvážení ledu zůstala. Vytažen
omlouval se, že při stejném lesku pevného ledu a
vody, z níž led byl vysekán, nezpozoroval výsek ten
dříve než až byl již u něho, tu však rozjet nemohl
se více udržeti, neb v tom okamžiku byl již ve vodě.
Psi začínají se u nás množiti opět tak, že pro-
hánění a rvaní jich po městě stává se obtížným ba
i nebezpečným klidnému obecenstvu a jest v skutku
na čase, by na obmezení jich bylo opět dbáno, což
jak lze doufati, právě v život vstupující daní z psů
se snad docílí.
Na trh zde odbývaný ve středu 1. února při-
veženo bylo na 25 povozech 61 hektl. pšenice, 34
hektl. žita, 28 hektl. ječmene a 40 hektl. ovsa.
Při dražbě stavby nové okresní silnice Lštění-
Kanické odbývané 1. února t. r. v úřadovně okres.
výboru Novokdýňského, kteráž v délce 1805.9 metru
odhadnuta byla na 8000 zl., vydražena byla stavba
ta na 4200 zl. občanem Aulíkem ze Lštíně.
V účtu sboru ostrostřeleckého v předešlém
čísle 1. t. uveřejněném vloudila se nedopatřením sa-
zeče chyba a státi má ve vydání kapelníka místo 202
zl. 20 kr. pouze 112 zl. 50 kr. — suma vydání pak
místo 122 zl. 11/2kr. má státi 1127 zl. 24 kr.
Bontoux byl zatčen ve středu 1. t. m. večer
i s ředitelem ústavu „Union generale“. Oba byli po
celou noc u výslechu. Kladeno jim hlavně za vinu,
že depositami vlastními hráli na burse. Feder byl
druhého dne propuštěn; Bontoux však odveden do
státního vězení v Mazasu. Praví se, že budou zat-
čeni i členové správní rady, Mac Mahon, Broglie,
Biencourt a j.
Umrti. Dnes 4. února o 7. hod. ranní zemřel
v Hor. Týně zahradník knížete Trauttmansdorffa
p. Václav Řežábek v 64. roce věku svého.
Zprávy o dalmatském povstání obmezují se
pouze na zprávy úřední, a dle těch bývají povstalci
všude biti a zatlačováni.
Oheň vypukl včera v poledne v Klatovech v
stodole mlynáře p. Formánka a zůstal dík nesmír-
nému namáhání hasičů na tento objekt obmezen.
Záhadný pasažer. Ve čtvrtek přibyl z Bavor
na stanici zdejší mladý muž příjemného zevnějšku,
oděný jediným lehkým kabátem, čímž při zimě 90
R. třesa se zimou nápadným se stal. Ubytoval
se v jednom z hostinců zdejších, kdež omluvil lehký
oděv svůj tím, že nastoupiv v Řezně za účelem do-
možení se dědictví cestu do Plzně, provázen byl k
vlaku bratrem svým který zavazadla nesl. On sotva
že do vagonu vstoupil, když vlak se hnul. Viděl sice,
kterak bratr se zavazadly k vlaku spěchá, ten však
již v pohybu se více nezastavil a bratr i zavazadla
jeho tedy v Řezně zůstaly a zajisté nejbližším vla-
kem za ním přibudou. Zůstal tedy v hostinci přes
noc, hned ráno poslal si boty k správě a vypůjčil
si do té doby, až zavazadla přibudou punčochy, neb
ty, jež na sobě měl, nebyly více k nošení. Zaplativ
cech odejel k nejbližšímu bavorskému vlaku na ná-
draží řka, že po příchodu bratra a věcí jeho pojede
vlakem hned dále; vlakem však nepřijel bratr ani
zavazadla a on přijel opět do hostince zpět řka, že
musí dočkati dalšího vlaku. I k tomu vyjel opět
na nádraží, však opět se vrátil třesa se zimou a
proto k čtvrtému vlaku třetího dne již pobytu zde
nepustil jej hostinský z útrpnosti více na nádraží,
než nařídil kočímu, aby mezi přichozími bratra jeho
sám vyhledal a sem přivezl. Když však i tu bratr
nepřijel, tázal se jej hostinský, co míní nyní počíti;
musím odejeti tak jak jsem, byla odpověď; jakmile
však hostinského osamotě viděl, přišel k němu a
sepjatýma rukama prosil ho, aby nedělal jej nešťa-
stným a nevydal jej právu, proto že mu další cech
zaplatiti nemůže, an peněz nemá, že byl by nešťa-
sten, kdyby se dostal do rukou policie, an jest vla-
stně učitelem v jedné z německých vesnic okresu
Ronovského, že však prchl a na útěku jsa, vyhýbá
se pouze stíhání; — vše co byl o dědictví, bratru
a zavazadlech vypravoval, že bylo pouze vymyšleno
za tím účelem, aby mohl zde pobýti. Konečně opětně
upěnlivě prosil, aby hostinský neuvrhl jej do neštěstí
a nepronásledoval jej, že ihned rovnou cestou ode-
béře se za hranice do Brodu. Hostinský překvapen
tklivým výstupem tím, nechal jej odejít s cechem
i punčochy, politovav jej, že za tak kruté zimy musí
se bráti do světa v takovémto lehkém oděvu.
Snih a zima. V pondělí 30. ledna k večeru
zachmuřilo se po mnoha dnech již jasné nebe a o 6.
hod. večerní počal lehký dešt, načež v brzku po-
čal sníh padati. Druhého dne ráno bylo vše po-
sněženo. Sníh zůstal ležeti a přibývalo zimy, která
již ve středu dosáhla uvnitř města 8° výše i 9°R a
podnes trvá za krásného jasného počasí.
Proces Guitteauův. Přelíčení s vrahem ame-
rického presidenta Guitteauem jest u konce, když
se bylo přes 90 dní vléklo. Guitteau přetvařuje se
stále jako ztřeštěnec a šílenec. Vrchní předseda soudu
Cox dovolil mu, že smí na konec pronésti na svou
obranu též obhajovací řeč. Nejhůře daří se při pře-
líčení tomto ubohým porotcům. Jest jim vykázán
zvláštní hotel, kde žádných návštěv přijímati ani
novin čísti nesmějí. S příbuznými dovoleno jim jen
u přítomnosti úředníků mluviti. Tu se pak několi-
kráte již stalo, že přelíčení muselo být zastaveno
následkem onemocnění některého porotce nebo od-
chodu jeho na pohřeb ženy; v Americe totiž ná-
hradních porotců nemají. — Jak se právě z Was-
chingtonu oznamuje, skončeno jest proti vrahu Guit-
teauovi přelíčení. V obhajovací řeči pravil Guitteau
mimo jiné: „Sloužil jsem jenom bohu a bůh ten
nedopustí aby mně byl vlas skřiven.“ — Ale bůh
vlastně pp. porotci — dopustili. Když byl totiž ve-
řejný žalobce prohlásil Guitteaua za sprostého kome-
dianta, který svým líčeným šílenstvím soud chce k
útrpnosti pohnouti, odebrali se porotci k poradě a
za hodinu na to vynesli rozsudek: Guitteau je vinen
zavražděním presidenta. Trest dosud vyměřen není.
Studentské listy č. 2. mají tento obsah: Epi-
stola (báseň). — Starožitnosti a naši studující (J.
K. Hraše). — Čeští spisovatelé a spisovatelky: Ži-
votopis H. V. Tůmy (professora zdejšího gymnasia).
— Logické důkazy, že král. Ruk. je opravdu falsi-
—
fikát (pěkná satira). — Učení se věcem podle Schlie-
mana. — Radostné cestování (náčrtek novellistický).
— O průmysle u Řeků doby heroické. — Hmotu
či ideály? — Jak jsem na něj vyzrál (upom. ze
života studentského). — Patnácte povídek z Veta-
lapančavinçaty. — Z básnických prvotin. — Květy
a stazy pův. pís. českého. — Různé zprávy. —
Rozmanitosti. — Insertní příloha. — Obsah zajisté
rozmanitý a mládeži studující velice vhodný. I upo-
zorňujeme důtklivě mládež naši studující i kruhy,
které s ní jsou ve spojení, na jedinký tento časopis
toho druhu u nás.
Národní hospodář.
Jak se zahubí ponravy v zahradě. Z jara se
půda překopá a posype květem sirkovým a opět pře-
kope, načež sázení nebo setí počíti může. Zkouškami
se dokázalo, že záhonky takto připravené zachráněny
byly, kdežto jiné ponravami mnoho utrpěly.
(Alžirská jarní pšenice — nová odrůda. Jak
známo, je výtěžek našich jarek průměrně o 1/4 co
zrní a o 1/2 co do slámy menší, nežli výtěžek
zimních pšenic, okolnosť to, která přiměla dolnora-
kouského hospodáře p. G. Šimona k tomu, aby se
poohlédl po nové odrůdě jarní pšenice, která by co
do úrodnosti naší jarku předčila. A skutečně poda-
řilo se p. Šimonovi dosíci roku 1873 na světové
výstavě vídeňské plné hrstě velmi úrodné alžírské
pšenice, kterou stálým racionálním pěstováním si
rozmnožil. Pšenice ta uvykla úplně našemu podnebí,
aniž by se bylo dost málo zvrhla a osvědčila se po
osm let co nejúrodnější všech jarek. Největší výtě-
žek našich obyčejných jarních pšenic páčí se za nej-
příznivějších podmínek 1 jitro na 11.6 hektol. zrní;
p. Šimon však nabyl na stejné ploše 13.5 hktl. pše-
nice alžírské. Hospodářská zkušební stanice ve Veské
u Pardubic v Čechách, která mimo jiné i této velmi
úrodné pšenici věnovala svou pozornosť, vyslovuje
se velmi příznivě o této odrůdě: „Zrno alzírské pše-
nice — píše — podobá se co do barvy zrnu řecké
jarky z Vola, je zlatožluté, lesklé a nezadá co do
velkosti ani dost málo řecké jarce missojenské. Stebla
alžírské pšenice jsou vyšší našich obyčejných jarek,
klasy jsou osinaté, čtverhrané, bledožluté a značně
dlouhé a tlusté poskytujíce takový výtěžek zrní, jaký
jen od zimní pšenice očekávati lze. Alžírská pšenice
seje se záhy na jaře a daří se zvláště po mrvených
okopávaninách ba i po kukuřici. Kdo by chtěl s
touto novou odrůdou zkoušku podniknouti, tomu ji
ochotně přenechá 5 kilo za zl. 2.50 hospodářská
zkušební stanice ve Veské, kterážto částka vystačí
na 268 metrů.
(Zasláno).
(Za rubriku tuto není redakce zodpovědna.)
Skromný dotaz.
Majíce interes na záložně zdejší, nemile slý-
cháme pronášené úsudky o blízkých příbuzenských
stycích, jež v poslední době zavládly mezi osobnostmi,
jimž správa záložny jest svěřena, a jelikož záleží
nám na tom, aby důvěra v peněžní ústav ten řečmi
takovými neutrpěla, dovolujeme si skromný dotaz,
zdaž snáší se se stanovami záložny, aby vlastní
otec manželky předsedy mohl býti po-
kladníkem a vlastní syn vlastní sestry
místopředsedy mohl být účetním tohotéž ústavu.
Někteří aktivní členové záložny.
K uhájení své cti.
Předešlý měsíc odprodal jsem zdejšímu panu
podstaršímu řetízek na hodinky ze šestigrádového
zlata, zvaného „neugold“, v ceně 14 zl., k tomu si
přál p. podstarší závěšku, kterouž jsem mu po třech
dnech přinesl ve formě alba, o němž ihned bylo mu
řečeno, že jest to tak zvaným double-stříbrem pla-
tírované. Třetího dne na to poslal ke mně p. pod-
starší, abych tu mizernou nepoctivou věc vzal zpět,
sice že mně dokáže zlodějství a švindleřství před
soudem. Byl jsem tedy zlodějem nařknut a k soudu
povolán dne 30. ledna o 10. hod. Tu dokázáno bylo
však, že jsem věc prodal ne jinak než jak jsem ji
byl nabídnul, že o zlodějství nebo švindleřství, pro
něž jsem byl žalován a trestně stíhán, nemůže býti
řeči a p. podstarší odkázán na cestu soudu civilního
vidí-li se býti zkrácen. — Vystupuji zde s uvede-
ným dějem k svému očistění, aby veřejnost zvěděla,
jak věc se má.
Vít Sloup, str.
Akademický čtenářský spolek v Praze.
Akad. čten. spolek v Praze konal svou výroční valnou
hromadu dne 30. list. 1881. Z vnitřního spolkového života
vyjímáme, že počet členů činných dostoupil značného počtu
1202, přispívajících 78, a zakládajících 165. Spolek sledoval
jako jiná léta hlavně 2 cíle: pěstovati jednak kollegialitu
mezi členstvem, jednak důstojně repraesentovati české stu-
dentstvo, jak před domovem tak před cizinou. V prvním
směru připomenouti jest hlavně přátelských večerů, jež k otu-
žení přátelských svazků i jednotného smýšlení, jakého doba
tak vážná jako nynější vyžaduje, valně přispěly. Druhého
cíle dostihnouti snažil se výbor různým veřejným vystupo-
váním. Bylo pak jednání spolku vezdy umírněné, kde je-
dnalo se nepoškoditi zájmu spolku, rázné a bezohledné, kde
jednalo se o česť studentstva. Připomínáme hlavně činnosť
výboru v otázce universitní, kde spůsobem důstojným, ale
zároveň i důtklivým sledoval celý její rozvoj. Taktéž i zúča-
stňoval se spolek veškerých manifestací národních a i sám
ve věci té chápal se initiativy. Jmenujeme jen sjezdy akad.
spolků krajinských, jež významu svého hlavně ba téměř je-
dině četným a důstojným obesláním se strany akad. spolku
nabyly. Nejkrásnějším pak vrcholem a skvělým zakončením
činnosti spolkové za rok minulý byla slavnosť Bolzánova. V
dobách, kdy vášeň národnosti nejvyššího stupně dostoupila,
byl to akadm. spolek, který se vzacnou nestranností oslavil
jediný Němce Bolzana. Tato událosť osvědčuje více než vše
jiné, že onen zdravý idealismus, jenž pokladem je každé roz-
umné organisace, ať státu, ať obce, ať spolku, je v značné
míře údělem našeho stude tstva — Valné hromady jako po-
vždy na vzájem doplňovaly se s činností výboru. Když uznána
toho potřeba aby českosť naší Prahy i veřejně zevnějšími
znaky dokumentována byla, usnesla se mimořádná valná hro-
mada na návrh výboru nositi odznaky přistoupiti. O vla-
steneckosti a smyslu pro zájmy národní podává to důkaz,
že spolek akad. značnou částkou přispěl ku znovuzbudování
Nár. divadla. Když pak obětavostí národa, jaká se najde v
dějinách vždy jen po staletích, znovu zabezpečen byl tento
náš ideál, tu obrátil akad čten. spolek zřetel svůj ku dru-
hému na ten čas nejdůležitějšímu podniku národnímu. „Ústře-
dní Matici školské.“ K tomu cíli hlavně návrh výboru uči-
něný listop. valné hromadě a přijatý za jednohlasného sou-
hlasu veškerých účastníků, aby 100 zl. z pokladny spolkové
věnováno Ústřední matici ihned, jakož i učiněno usnešení
pro budoucí léta, aby 10% z čistého výnosu plesového a
koncertního 800 zl. převyšujícího odvádělo se témuž účeli.
 Čestné členství, jež spolek náš mužům jednak o Slovan-
stvo, jednak o vědu zasloužilým udílí, jednohlasně přirčeno
bylo na valné hromadě předsedovi Akademie věd a umění,
znamenitému učenci polskému Dru. Jos. Mayerovi. — Jest-
li-že kdy, mohl zajisté letošní výbor s plným vědomím vyko-
nané povinnosti svěřiti správu spolku svým nástupcům; ne-
boť on to byl, jenž ku čilému a svěžímu ruchu, který ve
studenstvu českém právě nyní zavládl, základ položil.
Listárna redakce.
Panu nepodepsanému. — Dopis „z Oujezda“ ne-
uveřejnili jsme proto, že dopisy, jichž pisatel se nepodepsal
— do listu nepřijímáme.
Květy, listy pro zábavu a poučení s časovými roz-
hledy obsahují v právě vyšlém sešitu únorovém J. Vrch-
Literatura.
