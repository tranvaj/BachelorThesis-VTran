r
it
tr
er
u
ra
ne
1.
bie
er-
Da
ſo
ent
ſer
dj
nme
3u
páj
pat
er.
prá
tá
In-
Jea
ten
er
*b;
přa
hes
podával za celou usedlost celý jeden krejcar. A poně-
vadž ani při prvním, ani při druhém, ani při třetím
vyvolání nikdo více nepodával, připadla finančnímu
eráru za jeden krejcar usedlost v odhadní ceně 4000 zl.
Mrtvola hraběte Jiřího Buquoy vezena byla
stanicí zdejší v noci z 5. na 6. t. m. z Baden-Ba-
denu v Badensku do Nových Hradů u Budějovic,
kdež v rodinné hrobce pohřbena. Provázel ji rodák
zdejší, komorník zesnulého hraběte pan Ant. Sol-
fronk. Zesnulý byl 68 roků stár.
Pozor na penize. V Praze na více místech
objevily se falešné desítky. Upozorňujeme obecenstvo,
aby bylo na papírové peníze pozorno, neboť i z ji-
ných měst docházejí zprávy, že vyskytují se tam
padělané peníze. Tak ve Vídni ve značném počtu
mezi obchodníky vyskytly se padělané padesátky.
Vzácné starožitnosti u Chuděnic nalezené.
Při orání a dalším pak překopávání panského pole
„v Lotrově“ u Lučice poblíže Chuděnic nalezeny
byly ve hloubce asi půl m., v patrně ohraženém po-
hanském hrobě, mimo četné tyčovité a obručovité
železné úlomky, železné kopí a množství zbytků z
rozmačkaných popelnic, též velmi zajímavé a tvarem
svým zvláštní předměty bronzové, mezi nimiž jsou
více méně neporušené: dvě uzdy se čtyřmi většími
bronzovými kruhy, jeden menší kroužek, dvě kalíš-
kovité, téměř zachovalé ozdoby, více prohloubených
asi 1 dem. v průměru majících kotoučů s otvory
uprostřed, v nichž každém vězí krátký hřeb s ve-
likou kuželovitou hlavou, a několik menších bronzo-
vých úlomků z jakýchsi dutých kruhů. Tvar po-
vrchní půdy nasvědčuje, že v okolí rozkopaného hrobu
nalézá se celé rozsáhlé pohanské pohřebiště, v jehož
hledání se bude pokračovati. Nalezené starožitné
předměty odevzdány byly majiteli chuděnického pan-
ství, panu hraběti Černínovi, který ve svém museu
v zámku Petrohradě u Žatce chová více podobných
památek.
Výstava hospodářsko-průmyslová odbývati se
bude v neděli 17. t. m. v Horš. Týné.
Sebevražda. Dne 17. srpna nalezena byla v lese
Eisensteinském mrtvola elegantně oděného muže dle
všeho zdání 28—32 let starého, jenž sedě na pa-
řezu se byl revolverem zastřelil. Týž zanechal dva
listy, jeden svědčí milence, druhý obecenstvu, v němž
odhaluje příčinu své sebevraždy, zníť: „Poutníče,
jenž snad o chladný můj trup časem zavadíš, vez,
že bilo v něm srdce naplněné city šlechetnými —
zmařeno však záhy neúprosným osudem. Schránka
tato tělesná kryla v sobě duši, jež nade vše milo-
vala dívku duchaplnou, povahy ryzí, srdce vzácného.
Ona žije, žije posud, ta dobrá dívka, lká a touží po
tom, jehož mrtvolu zde zříš. O poklekni a pomodli
se za duši mou. —
Běh života mého byl plný
útrap a šediny na hlavě mé předčasné. — Poctivě
jsem pracoval na národu roli dědičné, však osud zlý
neuznal mne a šeredně se mně odměnil. Za odměnu
vtiskli mi do ruky smrtící nástroj a skončil jsem
život svůj co samovrah.“ — Dále napsal i báseň
„na rozloučenou“ pod níž nalezá se písmě „K.“
Nalezená mrtvola. V sobotu k večeru nalezena
byla blíže Babylonu mrtvola staré Kubšové z Chra-
stavic, která, jak v předešlém čísle 1. t. jsme sdě-
lili, po celý týden byla pohřešována. Zemřela vysí-
lením. Pohřbena byla v neděli v Trhanově.
Hrozné neštěstí událo se dne 3. září u Hug-
stettenu v Badensku. Zábavní vlak, jenž jel z Frei-
burku do Kolmaru a čítal 24 vozů s 1200 osobami,
vyšinul se z kolejí večer o 9. hod. za prudké bouřky,
vichřice a lijáku, před stanicí Hugstetten v tak zva-
ném „Mooswaldé“ na svahu 1: 80. Za příčinu se
udává strž hráze, dle jiných to, že u vlaku nebylo
použito zádržek. Doposud vytaženo 72 mrtvol a to
nejsou ještě všechny! Odklízení trosek je velmi
obtížné. 9 vozů je rozdrceno na třísky; 4 se naku-
pily na sebe. 200 raněných jest ve freiburkských
nemocnicích. Neštěstí to spozorováno teprvé s vlaku,
který později za zábavním vlakem se ubíral, proto
že telegrafní spojení bylo přetrženo. Toliko duchapří-
tomností strojvedoucího zabráněno bylo novému ne-
štěstí, podařilo se zastavit stroj právě před troskami
prvního vlaku. Hasiči a lékaři byli povoláni na po-
moc teprv, když se následující vlak vrátil zpátky
na stanici. Vojsko nemohlo se poslati na pomoc,
proto že je na manévrech. Raněni musili ležeti tři
hodiny na bažinatém místě, až teprv zvonění na
poplach přivedlo freiburkské obyvatelstvo na pomoc.
Celé rodiny přišly o život. Pod troskami vozů jest
většina mrtvých rozmačkána. Podrobnosti, docháze-
jící o tomto neštěstí, jsou vskutku hrozné. Do pon-
dělka večer vytaženo z trosek 55 mrtvol, z nichž
doposud bylo poznáno 27, ostatní byly k nepoznání
zohaveny. Raněných jest 180 až 200, mezi nimi
většina těžce raněných, to však ještě nejsou všichni.
Poněvadž místnosti nemocnic ve Freiburku nestačily
pro tak značný počet raněných, byla čásť jich ulo-
žena v místnostech měšťanských škol. Mnozí ranění
jsou hrozné zohaveni, někteří téžce ranění již zemřeli.
První zpráva o neštěstí spůsobila značný poplach;
lékaři ihned vyburcováni ze spánku, hasičské signály
svolávaly hasiče. Také mnozí z obyvatelů spěchali
ihned na místo neštěstí a pomahali po celou noc. V
pondělí ráno hrnuly se davy lidu na místo neštěstí,
jež poskytuje hrozný pohled. Vozy a trosky vozů
rozmetány na všechny strany. Parostroj, vůz s uhlím
a vůz se zavazadly nejsou příliš porouchány. Po-
slední vůz zůstal stát, prostřední vagóny jsou převr-
ženy a naházeny na sebe. Zde, v troskách čtrnácti
vagónů nalezají se dosud mrtvoly. Půda jest stálými
dešti proměněna v bahno. Celé okolí tohoto nešťa-
stného místa podobalo se bojišti. Všude bylo vidět
krvavé údy a rozedraná zavazadla. Práce na místě
neštěstí byla velice namahavá. Noc byla úplně temná,
ozářena jen chvílemi křižujícími se blesky. Tu a tam
rozházeny byly mrtvoly a těžce ranění; ti, co byli
pod těžkými troskami vozů, byli k nepoznání roz-
mačkáni. Mnohá těla vytažena jen po kusech. V jed-
nom vagónu nalezeno neméně než 8 mrtvých. Mrtví
i ranění museli být kladeni vedle sebe na promoklou,
bahnitou půdu, než mohli být dopraveni do města.
Ačkoliv na místo neštěstí přikvapili všichni lékaři
freiburkští, přece počet jich nedostačoval vůči obrov-
ským rozměrům katastrofy. Na místě neštěstí mu-
selo být provedeno mnoho operací a amputací, byloť
přes polovici těžce raněných a neustále přinášeny
nové a nové oběti hrůzného neštěstí. K tomu ke
všemu sesouvala se stále ještě promoklá hráz, tak
že byly obavy před novým neštěstím. Avšak i ti,
kdož z katastrofy vyvázli bez pohromy, prožili hrozné
chvíle. Uprostřed čiré tmy, v zuřící bouři, tak že
se jedva mohli udržet na nohou, stáli tu bez pomoci,
slyšíce příšerné sténání a nářek těžce raněných,
aniž jim mohli ku pomoci přispět. Někteří z nich,
sotva že se vzpamatovali ze svého leknutí, běželi jak
šílení na zdař bůh z místa neštěstí, jíni volali zou-
fale svoje príbuzné, kteří se snad nalezali pod tros-
kami rozdrcených vagónů. Neboť prudká bouře ská-
cela telegrafní tyče, přerušila spojení a několik hodin
trvalo, než ve Freiburku zvěděli o katastrofé. Jiní
vzdor tmě a bouři vydali se na cestu, hledat pomoc,
avšak bloudili nadarmo po celé hodiny v tmavém
lese mooswaldském; mnozí z nich nalezeny byli ve
mdlobách a vysíleni pod stromy, když přišla první
pomoc. V celém Freiburku panuje také hluboký
smutek, ještě větší bolest však je v elsaském Kol-
maru, odkud byla většina výletníků, z nichž zahy-
nuly celé rodiny. V pondělí dopoledne odbýván v
Kolmaru pohřeb mrtvých, kteří byli poznáni, mrtvoly
těch, kdož nebyli poznáni, byly pohřbeny v úterý
ve Freiburku. Na místě neštěstí bude se muset pra-
covat ještě několik dní, než trať bude sjízdnou. Pro-
zatím sprostředkují spojení vlaky omnibusové. Do
Freiburku přibyl vyšší úradník říšského úřadu želez-
ničního v Berlíně, aby provedl vyšetřování o příči-
nách katastrofy. Technikové tvrdí, že příčinou že-
lezničního neštěstí u Hugstetten nebyla strž hráze,
ani náhlá překážka, nýbrž špatná správa želez-
niční. Vlak se zpozdil a chtěl co zmeškal, dohoniti.
U vlaku byla těžká nákladní lokomotiva s malými
koly a nemohla jeti jako rychlovlak; dále bylo málo
brzd ve vlaku. Strojvedoucímu, jenž za ně ve Frei-
burku žádal, byly odepřeny. — Dle posledních zpráv
přišly 104 osoby o život a přes 300 osob bylo raněno.
Umrti. Tyto dni zemřel ve Vídni co jednoroční
dobrovolník bývalý žák zdejšího gymnasia p. Antonín
Škudrna. — V pátek 8. t. m. zemřel zde na ná-
vštěvě u své sestry pí. Kat. Kroupové dlící bývalý
mlynář novokdýňský p. Josef Tauer v 73. roce věku
svého. Mrtvola odvežena do Nové Kdýně.
Zvláštnost. Sušický koňský řezník koupil na
zabití krásného koně od p. A. z Nového Městečka.
Týž prodal řezníkovi koně z té příčiny, poněvadž
těžce vstával. Jinak byl úplně zdráv. Kůň odveden
a zabit. Při porážce byl přítomen p. Václav Fialka,
lékař koní, a ku podivení všech nalezl ve slepém
střevě koně onoho velkou kouli 2 kila a 25 deka-
gramů těžkou. Kůra koule té podobá se barvou,
hladkostí i tvrdostí šedému mramoru.
Postižený zloděj. Minulý měsíc odcizil zdejší
18letý čeledín Ant. Drexler v Arnsteinu blíže Les-
ního Mnichova, hostinské u níž v službě byl šatstvo
a jiných věcí v obnosu 59 marků a utekl. Od té
doby stihán, postižen byl četnictvem dnes zde na
náměstí a do vyšetřování vzat.
Zazdil petrolej. Klatovský kupec N. chtě ukrýti
značnou zásylku petroleje, již byl v poslední době
obdržel před novou daní, zazdíl jej v sklepě. Při re-
visi však vypátrán byl petrolej, konfiskován a kupci
uložena pokuta přes 4000 zl.
Chystal se dobře k smrti. V Stobořicích ne-
chal si rolník Fr. Zanča, jsa těžce nemocen, vyko-
pati hrob a když cítil, že smrt se blíží, oblekl na
sebe rubáš, vzal růženec a kříž do ruky, a poručiv
svíce rozsvítit, brzy skonal.
Požár. Ve vsi Záhorčicích, asi 3/4 hod. cesty
od Strážova vzdálené, vypukl v pondělí dne 28. srpna
po 5. hod. odp. ve stodole hospodáře Vác. Tomana
č. 8 oheň, který v malé chvíli strávil stodolu, vedle
stojící kolnu, obydelní stavení a chlév náležející ho-
spodáři Ant. Tomanovi č. 9. Požár ten spůsobil v
obci velký strach a zmatek, poněvadž není v Zá-
horčicích člověka, který by pamatoval, že zde kdy
hořelo.
Kostra Guiteauova. V posledních dnech do-
končeno bylo preparování kostry popraveného vraha
presidenta Garfielda, Guiteaua. Kostra ta vystavena
bude v museu medicinských věd ve Waschingtoně,
Když byly kosti jak náleží umyty, byly bílé jak
slonovina a anosom musea, dr. E. T. Schafer jest
hrdým na svoje dílo a šťasten, že za několik dní
bude moci obecenstvu ukázat kostru, jaké není do-
sud na světě rovno. Při práci však bylo nutno uči-
nit všemožná opatření proti lidem, kteří v čas ana-
tomického preparování přicházeli do místností ústavu.
Mnozí použili tohoto dovolení, aby ukradli pozůstat-
ky po Guiteauovi. Tak se podařilo jednomu speku-
lantu, odnést jedno ucho vrahovo, jiný ukradl dva
neb tři svaly. Rakev, ve které mrtvola ležela, zmi-
zela nadobro. Byla po kusech rozebrána od sběra-
telů kuriosit.
Samovražda vojína. Minulý čtvrtek ráno za-
střelil se v Plzeňských kasárnách četař Václav Hof-
mann, účetní při 4. setnině 74. pěš. pluku. Příčinou
samovraždy jest prý dle doslechu nešťastná láska.
Srážka vlaků. V Chebu srazily se ve čtvrtek
saský vlak s rakouským, při čemž lokomotivy vyši-
nuly se z kolejí. Z lidí nepřišel nikdo o život.
Na trh zdejší odbývaný dne 7. září přive-
ženo na 70 povozech 224 Hl. pšenice, 97 Hl. žita
16 Hl. ječmene, 466 Hl. ovsa, 10 Hl. bramborů a
zelí (hlávky) 14 kop.
Mlácení pomoci elektřiny provede pan Křižík
dne 11. září v Lundenburku, kde bude na jednom
poli oráno pomocí parních pluhů. Při závodění tom
bude pole elektricky osvětleno a proudu elektrického
bude mimo to upotřebeno ku pohybu stroje mláti-
cího.
Opět požár divadla. 1. t. m. shořelo v Staré
Ruse v Rusku dřevěné divadlo za 10 minut až do
podvalů. Den před tím se v něm odbývalo poslední
představení v seisoně. Podnikatel Lenni má škody
600 rublu. Divadlo bylo pojištěno u zemstva na
4000 rublů a bylo nebezpečné, proto že mělo jediný
jen východ. Neštěstí se nepřihodilo žádné.
Americká reklama. Ve vynalezání nových pro-
středků reklamy jsou Amerikáni neunavni. V poslední
době obdivuje se mládež newyorkská dvěma mladým,
čilým černým medvědům, uzavřeným v kleci před
krámem s cukrovinkami. Medvědi si neustále olizují
tlamu, tlapy a velký plakát poučuje kolemjdoucí, „že
tato zvířata jen proto opustila svůj domov v pustině,
aby užila výtečných bombonů z tohoto krámu a že
se jim při tom velmi dobře daří.“
Zakázaná doprava. Americkému časopisu „Svor-
nost“, vycházejícímu v Chicagu, zakázán jest přístup
do Rakouska.
Tržní ceny v Domažlicích.
Hektolitr
I.
Dne 7. září
II. .
III.
Pšenice
.
Žito . . .
Ječmen . .
. . .
Brambory . .
Hrách . .
Zelí (hlávky) 1 kopa
.
Oves
8.38.
6.35.
5.60.
3.—.
8.15.
6.10.
5.20.
3.88.
7.75.
5.72.
4.80.
2.80.
—
M. Maerz, polic. komisař.
Tah pražské loterie: 45. 48. 24. 37. 54.
Edikt.
C. k. okresní soud v Domažlicích tímto
oznamuje, že povolil k žádosti Tomáše Randy
jakožto poručníka nezl. Tomáše Zahoříka de
praes: 24. srpna 1882 NE. 5068 civ. dobro-
volný soudní pronájem následovních Domaž-
lických pozemků a sice:
1) pole č. top. 1248 „na střelnici“ ve
výměře 1 jitra 1200° (nyní č. Parc. 3488).
2) pole č. top. 836 po 374° (nyní č.
P. 3750 po 71519) za cukrovarem.
3) jedné čtvrti pole č. top. 948 po 1
jitro 10371/21° „na mučeradech“ zvané (nyní
P. N. 3873 role, a č. P. 3874 původně past-
vina nyní role), pak
4) pole č. top. 838 po 1 jitro 187
„na rozcestí k Bořicům“ zvané (nyní č. P.
4270/1 louka a č. P. 4271/1 role) —
nezl. Tomáši Zahoříkovi z odevzdacích listin
z dne 17. května 1881 NE. 3148 civ. a z
dne 12. června 1882 NE. 3529 civ. patřících
dle předložených a vrchnoporučensky schvále-
ných pachtovních výminek a že k výkonu to-
hoto pachtu ustanovil veřejnou licitaci na den
12. září 1882
dopoledne v 8 hodin zde u soudu v čís. II.
Pachtovní podmínky lze zde u soudu na-
hlednouti, aneb z nich přepisy sobě vyžádati.
C. k. okresní soud v Domažlicích,
dne 28. srpna 1882.
C. k. okresní soudce: Hraběta.
Posvícenské koláče,
chutné dorty pro Mařenky od 40 kr. výše a dvojí
zmrzlinu odporučuje ve vší úctě závod cukrářský
J. Halíka.
