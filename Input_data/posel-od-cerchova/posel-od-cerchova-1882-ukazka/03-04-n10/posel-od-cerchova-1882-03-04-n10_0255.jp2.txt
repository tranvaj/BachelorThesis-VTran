Staré desítky a pětky. Staré zelené de-
sítky s datem 15. ledna 1863 ještě do 15. března
přijímají se u všech c. k. úřadů a pokladen. Od
těchto kas budou je filialky rakousko-uherské banky
k vyměňování přijímati až do 31. března. —
Staré pětky přijímají se do 30. června u
všech zeměpanských úřadů a pokladen; od té doby
pak až do 31. prosince budou se moci vyměňovat
jen u říšské ústřední pokladny a u pokladny stát-
ních dluhů ve Vídni a pak u pokladny státních dluhů
v Pešti.
Purkmistrovský úřad zdejší dává všeobecně
věděti, že podle zemského zákona z dne 30. dubna
1870 člo. 38. každý držitel pozemku, ať vlastník,
požívatel nebo nájemník, povinen jest, aby do konce
března očistil své ovocní a ozdobné stromy, keře,
ploty, dřevěné ohrady zahradní a zdi domu, v za-
hradách a vinicích, na polích a lukách, tak aby tam
ani zapředených housenek, ani vajíček, hmyzu ani
kukli nezůstalo; a že nasbíraná pak hnízda housenčí
a vajíčka mají se spáliti, nebo jinak zničiti. Kdožby
předpisů těchto nedbali, propadnou dle §. 5. téhož
zákona pokutě 1 až do 10 zl., v pádu opakování
však i 20 zl. po případě vězení až do 4 dnů. (Viz
dnešní insert.)
Nový vynález. Proslulý zubní lékař A. Zdařil,
jenž se před krátkým časem z Plzně do Prahy pře-
sídlil, vynalezl nový druh umělých zubů, jež prosty
jsou všeho zápachu i chutě, což zaznamenati sluší
za nemalý pokrok v zubní technice.
Kolkování potvrzených účtů a pod. Finan-
ční ministerstvo rozhodlo v jistém případě, že sal-
dovaná konta, účty a pod., jež obchodníci neb živ-
nostníci vydávají o věcech svého obchodu neb živ-
nosti, musí, jakmile předkládají se některé veřejné
pokladně a příjem výše 10 zl. na místě kvitance
potvrzuje, opatřeny býti nejen kolkem pro účty pře-
depsaným nýbrž i kolkem dle škály podle výšky
sumy, jejíž přijetí v účtu se potvrzuje.
Spořitelna zdejší, ukončivši účty za rok 1881,
uveřejňuje právě (viz dnešní insert) výkaz o oběhu
peněz v roce 1881, z něhož jeví se stále stoupající
rozvoj blahodárného ústavu toho. Vkladní jistiny,
jež r. 1880 obnášely 560169 zl. 841/2 kr., vystoupily
r. 1881 na zl. 614951.08. Úroky, jež účastníci toho
roku v spořitelně ponechali obnáší zl. 78248.41. —
Zpět vyplaceno bylo stranám zl. 474002.36. — Ji-
stiny, již strany v spořitelně mají uloženy a jež ob-
nášely r. 1880 1,567.521 zl. 331/2 kr. vystoupily
r. 1881 na 1,786718 zl. 461/2 kr. Spořitelna má
uloženo na hypotekární jistiny 1,486.247 zl. 62 kr.,
na zálohy 28.422 zl. 75 kr. — na směnky zl.
22.651.84, — v státních dluhopisech 269.507 zl.
50 kr. — Reservní fond vystoupil r. 1881 z 80.797
zl. 54 kr. na 91.296 zl. 74 kr. a zvláštní reservní
fond pro kursovní differenci z 19.365 zl. 77 kr. na
25.093 zl. 57. Přibylo tedy r. 1881 k reservním
fondům 16.127 zl. 1/2 kr. a obnáší tedy oba reservní
fondy dohromady 116.390 zl. 311/2 kr.
Dvě mše čísti povoleno bylo tyto dni i panu
P. Josefu Touškovi, administratoru uprázdněné fary
klenečské po dobu, dokud nebude tamní místo fa-
ráře obzazeno.
Zmizel. V Tachově pohřešují po několik dní
pachtýře knížecího hostince p. J. který teprvé před
dvěma nedělmi svatbu svou slavil..
Divadelní společnosť p. Pokorného hráti bude
v Plzni již jen do 10. března t. r. Odtud odebeře
se do Pardubic, zastaví se však na své cestě ještě
v Rokycanech, aby tam uspořádala asi dvě neb tři
představení.
Zpráva záložny zdejší za měsíc únor 1882:
Příjem: Na závodní podíly vloženo zl. 180.—. K
reservnímu fondu vloženo zl. 18.— Vloženo od členů
na vklady zl. 6392.86. Vloženo od nečlenů na vklady
zl. 3000.06. Splacené zápůjčky zl. 20968.—. Spla-
cený úrok zl. 2639.89. Různý příjem zl. 4.80. Ho-
tovosť pokladniční koncem měsíce ledna zl. 9798.81.
Úhrnem 43002.42. Vydání: Vybráno ze vkladů od
členů zl. 12133.64. Vybráno ze vkladů od nečlenů
zl. 2256.37. Vybráno na úrocích ze vkladů zl. 14.22.
Udělené zápůjčky zl. 22250.—. Úhrnem zl. 36654.23.
Hotovosť pokladniční koncem měs. února zl. 6348.19.
Součet jak svrchu zl. 43002.42.
Krach ve Francii vyžádal si 17 lidských ži-
votů — dohnal totiž tolik lidí k sebevraždě.
Zvrhlá matka. Hnusný obraz mravní spustlosti
odebrál se těchto dnů před vídeňským soudem. Pra-
dlena Viktorie Herdegenová, 45letá to žena a matka
16 dětí, byla obžalována pro svádění svého 14letého
syna k nemravnostem. Zvrhlá ta žena, která hnusné
své jednání ospravedlňovala jedině tím, že prý od-
dána jest opilství, odsouzena byla na 5 měsíců a
syn její na měsíc do těžkého žaláře.
K stavbě varny při pivovaru obce zdejší dojde
asi již z jara. Porady odborů stavitelského i pivo-
varního dospěly v té věci již tak daleko, že výsle-
dek porad těch předložen bude v nejbližším zasedání
zastupitelstva obce. Na tom arci záleží rozhodnutí
definitivní. Obtíže stran vody, kteráž dle prvotních
návrhů měla vedena býti ze „svaté studně“ jsou
překonány, neboť ze skoumání quality i objemu pitné
vody zřídla z Oupalova nabylo se přesvědčení, že
voda ta v každém ohledu pro pivovar postačí a tu-
diž odpadne drahý vodovod ze „svaté studně.“
Odsouzen pro únos dívky. Divadelní herec
Otto Lisan, který unesl dívku okr. hejtmana stří-
brského Idu Puchnerovou a než však ještě s ní uprch-
nouti mohl, polapen byl, odsouzen jest plzeňským
krajským soudem na 3 měsíce do vězení.
Otrávena. Občan zdejší Jan Štěpán, vulgo „Pa-
nenka,“ žil se ženou svou po delší čas již v roz-
broji pro věno, jehož tato stále marně se domáhala.
Když v posledních dnech bylo mu vyhrožováno exe-
kucí pro dluh as 50 zl., nalehal na ženu tím dů-
razněji. Tato dnes o druhé hodině odpolední náhle
zemřela s příznaky otrávení. Zdaž sama si sáhla na
život, objeví snad soudní vyšetřování.
Arcivévoda Karel Ludvík se svojí chotí Marií
Teresií přibyl v sobotu 25. m. m. v 9 hod. večer
státní dráhou k návštěvě korunního prince do Prahy
a byl na nádraží uvítán místodržitelem drem. bar.
Krausem a policejním ředitelem rytíř. Stejskalem.
Ubytoval se na král. hradě na Hradčanech.
Neštěstí v dolech událo se v Lubně (Leoben
v Štýrsku) v úterý dne 21. února. Vzniklť v jedné
střídě bání seegrabenských oheň, který však větším
nebezpečím nehrozil. Nenabylť velkých rozměrů a
doufalo se, že za krátko bude přemožen. V neděli
na to, 26. února odpoledne sestoupil v důl správce
s naddůlním, aby se o postupu záchranných prací
přesvědčili, a vnikli při tom až k samému místu
požáru. Ale v tom okamžiku, jak se zdá, obráceny
dušné větry plnou sílou proti nim a způsobily jim
náhle zalknutí a smrt. Mimo nich zahynuli tu i
dva dělníci.
Gen. Obadič oznamuje z Foče, že již teď pa-
nuje nouze v místech, jež povstalci navštívili, tak
že musí okresní úřady pokojnému obyvatelstvu, jež
doma zůstalo, potraviny rozdávati.
Travič. V pondělí 27. února přiveden byl čet-
nictvem k okr. soudu zdejšímu občan Glaser z Peci,
kterýž obviněn, že ženě, otci a dítku svému namí-
chal jedu do potravy, byl zde do vyšetřovací vazby
vzat. Před několika dni bylo mu pro dluh několika
zlatých prodáno vše co měl, i jediná koza, na kte-
rouž si vše byl zakládal. Tu prosil pro vše co mu
svatého, by koza ta mú vzata nebyla, ana jest je-
dinou obživou rodiny jeho, že bez ní musel by ro-
dinu svou zrovna otráviti. Nesmírná bída a srdce-
lomný nářek ubohého muže nepohnul však srdce
exekuta k vydání kozy a Glaser v zoufalosti na-
škrábal fosforu z dvou škatulek sirek a vmíchal je
do potravy rodině své. Dávka ta arci nepostačila
k usmrcení ubohých obětí a všickni po poskytnuté
jim pomoci zůstali na živu, on pak k soudu dopraven.
Zeměbranci, již dlí právě na cvičení v Horš.
Týně podnikli dnes s důstojnictvem tam meškajícím
zkušební pochod do Domažlic v plné zbroji. Přišedše
od Horšova Týna přes Draženov utábořili se před
městem as na hodinu, načež náměstím za zvuku
trubky nastoupili pochod zpět přes týnské háje.
Tesařské třísky vzňaly se včera za časného
rána v uzavřené místnosti na dolejším předměstí.
Zdá se, že jiskra, jež za večera již do třísek upadla,
po celou noc v třískách se šířila, jež k ránu pla-
menem hořeti počaly. Oheň byl v čas ještě spozo-
rován a uhašen.
Velká bouře měla by připadnouti na 12. června
t. r., totiž na stý den od dnešní značné mlhy. —
Osvědčí-li se hospodářské přísloví to — uvidíme.
Nová rakouská výprava k severní točně pod-
niknuta bude z Polji dne 1. dubna t. r. Vésti bude
expedici tuto kapitán Wohlpemuth a súčastní se jí
též hr. Vlček.
Ostrov Robinsonův. Professor Agassiz navští-
vil nedávno ostrůvek na Tichém moři, na kterýž byl
roku 1804 námořník Alexander Selkirk ze Skotska
vysazen a na němž 5 roků samoten strávil. Ostrov
tento leží 360 anglických mil vzdálí od města Val-
paraisa v jižní Americe v širém moři a jest 5 hod.
cesty dlouhý a asi dvě hodiny široký. Bydlí na něm
asi 12 ovčáků. Ostrov jest velmi úrodný a převzácné
druhy jižního ovoce na něm rostou. Jeskyně, v které
byl Selkirk co Robinson na ostrově bydlil, jest 5
metrů hluboká; leží ve velmi ochranné poloze. Stěny
její pokryty jsou jmény nesčetných návštěvníků,
které slavná kniha Defoe-ova o Robinsonovi do je-
skyně zavedla.
Národní hospodář.
(Dýchejme dobře. Hlavní pravidlo dí: Dýchejme
vždy nosem a ne ústy! A proto malým dětem, když
usnuly, přimačkávejme k sobě pysky, ať se také na-
učí nosem dýchati. Plíce mají asi 600 mil. buněk.
Čím více buněk se roztahuje a stahuje, tím lepší
dýchání. Líp to již jde při chůzi nebo leže. Člověk
mnoho sedící dýchá jen na tři čtvrtě, neb jen na
polovičku; ostatní buňky jsou nečinny a tím se tvoří
málo krve. Novorozeně, když počne křičeti, dobře
dýchá a proto ať si kříčí. Lidé pracující mají úplné
dýchání po celý věk, nebo při práci plíce namáhají.
Úplné dýchání lze rozštěpiti v dýchání břišní při (se-
sedění) v dýchání lopatkové a žeberní. Nejdůležitější
je dýchání lopatkové, nebo provětráva vršky plic,
které u souchotinářů jsou vždy napřed zachváceny;
pakliže se častěji v dýchání tom necvičíme, tož usadí
se ve vršku buněk plícních hlen, prach a j. neči-
stota a to je na plíce jed. Na vršky plic tlačí celé
spojení kostí, jež z lopatky a rukou se skládá a dý-
chání překáži; dejme ruce nahoru a ucítíme, že lehce
dýcháme a tato gymnastika měla by se častěji zej-
ména u lidí úzkoprsých opakovati. Totéž lehké dý-
chání lopatkové cítíme, když rukama do slabin se
opřeme, což obyčejně při běhu užíváme, abychom
snáze dýchali. Rady: nekloňme se při sedění silně
ku předu a neopírejme se ramenem o stůl. Beze
škody snese člověk dýchání na dvě třetiny, když
aspoň hodinu se projde; dobře je do kopce jíti, an
se vršky plic dobře provětrávají. Tolikéž doma mů-
žeme „na chvilku úplně dýchati,“ když si okno ote-
vřeme a přeloženýma rukama přes hlavu dýcháme.
Neklaďme dětem šátky křížem přes prsa, aniž zava-
zujme pak v zádech, nebo tu uvázaly se vršky plic
„H. L.“
takřka na řetěz.
(Vyřezáváni ovocných stromů. Neopatrným vy-
řezáváním zničí se mnohdy celý strom, když totiž
větev tak vysoko od kmene odříznuta byla, že rána
zaceliti se nemůže, nýbrž zahnívá a hnití i na strom
přechází. Nutno jest tedy, aby větev hned u kmene
odňata a rána voskem zahradnickým, hlínou, krav-
ským lejnem a pod. pomazána byla.
Škodlivosť silného čaje. Otrávení čajem bylo
zjištěno v těchto dnech u mladé dámy, která arci
byla slabých nervů. Připravujíc si nápoj nasypala do
konvičky lžíci černého Souchong čaje nevědouc, že
v konvičce ještě byla značná částka rozvařeného ča-
jového listí. Z odvaru čaje, mající barvu skoro hně-
dou, vypila dva šálky prostřední velikosti, a po té
dostavil se silný tlukot srdce, nevýslovný pocit strachu,
třesení údů, studený pot a bolení hlavy, až i mdloba.
Lékař nařídil ihned prostředky proti nebezpečí ochr-
nutí srdce, kteréžto nebezpečí trvalo přes hodinu.
Odvar připravený k pití, má-li mít účinek prospěšný,
budiž barvy světlo-žluté. Tomu, že silný čaj má úči-
nek omamující, nikdo nebude se diviti, když uváží,
že v Číně dělníci při smačkávání čerstvých neb na-
polo zvadlých listů často v mdlobu upadávají neb
křečemi uchváceni bývají.
(Kterak lze staré stromy zachovati. Často
pozorovati jest u starých stromů na místě, kde se
hlavní větve dělí, vyhnilý otvor, do něhož prší a na
podzim suché listí padá, tak že v dutině utvoří se
prsť, jež další hnilobu kmene vydatně podporuje.
Aby strom takový zachráněn byl, doporučuje se tento
prostředek: Dutina vyčistí se pečlivě ode dříví vy-
hnilého, a když vyschne, vymaže se řádně dehtem,
načež vyplní se kaší z cementu a z rozdrcených ci-
hel a kamenů; na povrchu nad dutinou shladí se
kaše ve plochu šikmou, aby po ní dešťová voda sté-
kala. Tím předejde se další vyhnívání stromu a za-
chová se kmen ještě na dlouhá léta.
Sňatky v měsíci únoru 1882.
6. Jakub Adamovic, kloboučník, s Marií Ševčí-
kovou, oba zdejší. Antonín Žambůrek, tov. polocaj-
chářský, s Markétou Wimmrovou, oba zdejší. - 7.
Martin Hinterholzinger, nádeník z Kličova, s Kate-
řinou Johánkovou, z Mlýnečku. Jan Vít, sedlák, s
Kateřinou Vondrašovou, oba z Dražinova. Bedřich
Kresl, policejní strážník obce zdejší, s Marií Ryne-
šovou, oba zdejší. Karel Kralovec, měšťan zdejší, s
Markétou Ludvíkovou, z Havlovic. - Jakub Kitzber-
ger, punčochář, s Annou Jahnovou, zdejší.
Zemřeli v měsíci únoru 1882.
1. Rádl Frant., půl roku. Kuneš Josef, 5 měs.
- 9. Plachých Antonie, měšťanka a vdova, 60 r. -
I1. Hůrka Josef, pokrývač, 45 r. - 13. Hálíková
Josefa, měšťanka a vdova, 88 r. - 16. Solfronkova
Antonie, 4 ned. Kůstková Marie, 6 r. - 19. Alt-
mann Petr, výminkář z Tlumačova, 68 r. - 22. Ka-
bourkova Anna, 3 r. - 27. Hlaváčkova Alžběta, 2 r.
10 měsíců.
000000
90000000
lintě., L.e a všem kamarádům
díky vzdává
za přání k „proměnění stavu svého“
JANEK.
6000000000000000
Polní vůz
celý železný, dobře zachovalý, hodící se buď pro 1
koně nebo 2 krávy, prodá ihned
Jan Zika (na chodovském náměstí).
0000
3
Bohem
dávám všem svým přátelům a známým, s
nimiž jsem se na odchodu z Domažlic do
Krakova osobně rozloučiti nemohl.
Jan Doubek, c. k. závodčí.
