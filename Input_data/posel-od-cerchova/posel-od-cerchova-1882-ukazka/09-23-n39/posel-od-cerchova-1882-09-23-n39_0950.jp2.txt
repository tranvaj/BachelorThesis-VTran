činili. (Na to obrátil se řečník ku přítomným Něm-
cům a spolku veteránův Volmavských a pokračoval
německy:) Jmenovitě pak k vám, pánové ze sou-
sední Volmavy, obracím se s projevem obzvláštní
radosti, že jste přítomností svou slavnosť tuto po-
ctili, děkuji vám z toho srdce za to a prosím, abyste
výraz našich díků nejupřímnějších všem ctěným spo-
luobčanům svým za jejich opravdu sousedské přátel-
ství vyříditi neopomenuli. Přítomnosť vaše jest právě
důkazem, že v této krásné vlasti oba kmeny pokojně
a bratrsky vedle sebe žíti můžeme, a že zachová-
vajíce k sobě a k svým právům vzájemnou úctu bla-
hodárně spolu pracovati můžeme v době míru, a po-
třeba-li se ukáže, i umírati vedle sebe za společnou
svou vlasť, za společného krále a císaře.“ (Česky:)
S těmito slovy loučím se s vámi se všemi a prosím
toho na vás na všech: podejme si ruce k smíru, k
svorné a plodné činnosti. Vám pak milý pane uči-
teli, podávaje po staročesku pravici, kladu ještě jed-
nou za heslo pro všecky časy budoucí: „Bůh, vlasť
a král!“
Řeč tato působivá, s důrazem panu professoru
obvyklým přednesená, která obzvláště appellem svým
na zastoupenou národnosť německou velmi se dotekla
srdcí všech, tak že málo očí zůstalo nezaslzených,
přijata byla bouřlivým voláním slávy.
Řeč dra Steidla byla asi obsahu tohoto:
Řečník začal s nadpisem, který na škole byl: „Pojď
sem synu, uč se moudrým“, vyložil odtud, co je
škola národům, a podal výklad o tom, co jest „Ma-
tice Ústřední“ a jaké jsou její snahy. Jediné na
základě jazyka mateřského jest vyučování s prospě-
chem možno, jinak dítě zahyne, stane se mrzákem
na duchu, a odnárodní se, protože dojmy na dítko
zůstanou po celý život v duši rostouce s ní. — Škola
Kubická jest nejzápadnější baštou nejen Čechů, ale
i Slovanstva až od Uralu. A té úlohy aby si byl
p. učitel vědom, aby byl dítkám učitelem, dospělým
rádcem, veškerému obyvatelstvu středem milovaným!
Nechť učí je svornosti a smírnosti se sousedy, ale
při tom ať neztratí se jim národní statečnosť, které
je třeba aby se nám neodcizilo to, co jest našeho;
neboť po cizím nebažíme. Na to obrátil se ještě k
veškeré mládeži školní i dospělé slovy: Pojďte sem
a učte se moudrými býti, ať prospějete vlasti a ná-
rodu, který tak se o Vás postaral; a s tím úmyslem
volám s Vámi na úpatí velebného žulopevného Čer-
chova: Sláva vlasti drahé, sláva národu milému!“
Třikráte ozvalo se „Sláva“ ode všech přítomných
v Podčerchoví a hlaholem steronásobným neslo se
českými lesy. Rány pak z hmoždířů mezi tím vy-
pálené oznamovaly že je slavnosť církevní ukončena.
Spolky se rozešly a v hostinci „u Martina“ byl spo-
lečný oběd, jehož se zúčastnilo 40 osob, které se
vesměs napřed přihlásily. Kuchyně zasluhuje veške-
rého uznání v ohledě každém, jmenovitě uváží-li se,
kterak obtížno jest vařiti v místečku, kde všecko jde
s obtížemi. I náleží kuchařkám (skoro vesměs man-
želkám a dceruškám kolem bydlících lesníků) ob-
zvláštní díky.
Po obědě proneseny byly přípitky, které jen
stručně uvádíme. Pan Dr. Steidl pronesl toast
J. V. králi a císaři Františku Josefovi I., veledůst.
pan vikář Hájek na svornosť obou zde bydlících
národů, vzav velmi důmyslé přirovnání od dvojohon-
ného lva českého, ředitel měšť. škol p. Kovář všem
kteří o zřízení té školy měli zásluhy, zvláště p. P.
Kralovci a jednateli Matice škol. p. prof. Tůmovi,
p. prof. Tůma všem ostatním, přítomným i ne-
přítomným, zvláště učitelstvu a myšlénce, která je
v této práci vedla, totiž „starému, poctivému, ne-
žistnému vlastenectví,“ p. Dr. Steidl sekretáři p.
Schwarzovi, zasloužilému vlastenci našeho kraje, p.
Dr. Klíma okres. hejtmanu p. Grögrovi, který
zcela jinak si vedl, než Horšovotýnský
zástupce vlády ve Stankovech, a velmi
vzletným a důmyslným přípitkem sekretáře pana
Schwarze slávě národa a Dra. Steidla bod-
rým německým občanům Vollmavským
řada jich skončena. Přišli totiž odpoledne návštěvou
k slavnosti hasiči Vollmavští s deputací, s p. vice-
komandantem p. Rauschem v čele, mimo to pan
učitel Leberl mladší s chotí a pan podučitel Brandt.
Každý přípitek provázen „tuší“ a oznámen do okolí
ranou z hmoždíře. Ostatní čas vyplněn byl zpěvy
sborovými, které pěvecká jednota Domažlická s ob-
vyklou dovedností i rozmanitým výborem přednesla.
Hosté ostatní, jichž bylo veliké množství, usadili se
na dvoře, v zahradě, v kočářích a vozích, ano i v
lese. Počasí bylo velmi krásné; v poledne totiž vy-
šlo slunce z mraků, krátce před svěcením školy, ja-
koby samo chtělo oznámiti, že jest už jasno! Ba
věru! Občané Kubičtí obklopili hostinec, naslou-
chali pronášeným přípitkům, a ku škole celý den až
do tmy večerní putovaly davy lidu přišlého, zvláště
z Vollmavy, aby se podivily utěšené, roztomilé míst-
nosti. Žáčkové mnozí seděli v lavicích celé půldne,
ani domů se jim nechtělo, jako by se báli, že už
to zýtra nebude tak hezké.
Okolo 5. hod. vstalo se od stolů, a aby nic ne-
scházelo „skočili“ si také někteří tancechtiví na oslavu
Kubické školy při hudbě hasičské, nedbajíce žádné
pletenice ani zmatku. O šesté hodině hosté cizí od-
jížděli; zůstalo jen něco mládeže švižné z blízkých
vesnic, která, když hasiči Domažličtí odešli, pozvala
si hudbu Volmavských veteránů, aby jim hrála k
tanci. Tak byla shoda úplná, a jako Němci zbožně
naslouchali dojemným zvukům našich národních písní,
tak také jim byla v této věci volnosť ponechána.
Brzo snesl se večer nad krajinou a zahalil její
radosť, první velevýznamný večer nad nejzápadnější
baštou českého národa; jeť Česká Kubice, jak zná-
mo, sotva půl hodiny od bavorských hranic vzdálena.
Tak velebně krásně a vznešeně tiše uplynul den
pro Českou Kubici velepamátný a pro národ český
velice významný. Nešli jsme na výboj, ne-
ublížili jsme nikomu, hájili jsme jen,
co bylo a jest našeho, a zachránili celou českou
osadu do všech budoucích časů od záhuby a vymi-
zení z národa. Bůh žehnej dílu tomu, jako že hned
na posvěcení jeho slunce své vyslal je přivítat; a
tak-li vždy hájiti budem práv svých, můžeme v
slávu svou pevně a právem doufati, jako že až potud
zpíváme:
Nedej zahynouti
nám i budoucím
svatý Václave!
Politický přehled.
Císař udělil Dr. Frant. Smolkovi hodnost
tajného rady; Dru. Jos. Tragymu v Praze do-
voleno nositi čestný kříž domácího řádu hohenzoller-
ského.
Opětné úklady na život císaře rakouského
byly odhaleny. V Ronchy zatčen byl Ital Oberdank,
28letý muž, na cestě do Terstu, kde meškal právě
císař rakouský. U něho nalezeny 2 orsinské pumy,
podobné oněm nedávno v Terstu vyhozeným. Má se
za to, že pokusiti se zamýšlel o atentat na císaře.
Oberdank měl ještě jednoho společníka, který však
uprchl. Císař vyznamenal z vlastního popudu před
odjezdem z Terstu četníky Appolonia a Tomassiniho,
kteří Oberdanka byli zatkli, záslužným křížem.
Loď „Berenice“ v přístavu Terstském, na níž
odbývati se měl v pondělí ples, jejž císař a cí-
sařovna měli navštíviti, začala v neděli, den před
plesem, náhle rychle tonout. Zjistila se díra
v její spodku. Loď byla opravena a ples odložen na
úterý. Obecná pověst ujišťuje, že díra nepovstala ná-
hodou, nýbrž že byla vylomena. „Berenice“ je
zcela nová loď, nepochybně zamýšlen i tu atentát.
Císařská rodina ples lodní nenavštívila.
Dr. Kronawetter, říšský poslanec za jose-
fovský okres vídeňský, složil svůj poslanecký man-
dát a vzdá se úplně vší veřejné činnosti. Ku kroku
tomu dohnal jej výsledek procesu, jejž měl z „Neue
freie Presse,“ kterou byl pro sprostou urážku na cti
žaloval. Porota, sestávající vesměs z Vídeňáků a
přívrženců fakciosní strany, uznala „N. fr. P.“ za
nevinnu, čímž vzata Kronawettrovi možnost, zjednati
uražené své cti zadostučinění. — Také baron Wal-
terskirchen složil svůj poslanecký mandát.
Říšské ministerstvo války usneslo se, že zřídí
železniční pluk jako mají jiné státy pro stavbu
vojenských železnic.
Carská rodina a velkoknížata Jiří, Alexej, Ser-
gěj a Pavel přijeli 20. t. m. do Moskvy a byli při
vjezdu od nesčetných davů lidu nadšeně přivítáni.
Carská rodina odebrala se hned do kaple iberské
bohorodičky, pak do Kremlu, kdež se shromáždilo
četné obecenstvo. Purkmistr měl holdovací proslov
a podal carovi chléb a sůl. Kníže černohorský Ni-
kola provází carskou rodinu a těší se tu zvláštní
sympatie.
Cesta carské rodiny do Moskvy platí návštěvě
tamější výstavy. Snad bude při té příležitosti i vy-
konána korunovace.
V moskevské výstavní budově ztratil se 7 lib.
těžký kus samorodého zlata v ceně 5000 rublů. Vý-
stavní výbor také tuto škodu vystavovatelům nahradí.
V Egyptě rychle následuje událost za událostí.
Předevčírem nadobro zamítnuta byla vojenská kon-
vence s Tureckem a včera vzdala se Angličanům
Damietta. Posádka damiettská se zdráhá sice slo-
žiti zbraň, to však jí nepomůže. — Dne 17. září
podepsal místokrál Tevfik tento úkaz: I. Egyptská
armáda se rozpouští. II. Důstojníci všech stupňů,
kteří se provinili odbojem, budou dle vojenských zá-
konů stíháni a potrestáni. Na základě toho zatýkají
se hromadně důstojníci a v paláci Ramlehu v Ale-
xandrií jest jich již uvězněno přes 300. — Z mini-
strů místokrálových nalehá zejmena Riaz paša, aby
Arabi bej byl popraven. — Větší úkol než anglické
zbraně vykonaly v Egyptě anglické peníze.
Spor mezi Řeckem a Tureckem trvá dosud.
Vojsko řecké stojí se zbraní v rukou proti vojsku
tureckému a jedna ani druhá strana nepomýšlí na
ústup. Příměří posloužilo jen k tomu, že obě strany
značně se sesílily.
Poznámky o návštěvě průmyslové
a umělecké výstavy v Norimberce.
Podává Ant. Srna, ředitel škol měšťanských a pokračovacích.
Nejlepší obraz o důležitosti obchodní a velko-
lepé výrobě měst Norimberka a Fürthu poskytuje
zemská výstava průmyslová sama, v kteréž
snešen tu velký výběr výrobků se všech krajů ba-
vorských a sestaven v ladný celek; vystavovatelů
jest celkem něco přes 2500, z nichž téměř polovice
připadá na obě výše jmenovaná města.
Ne bez příčiny přišly výstavy průmyslové
dobou novější do mody. Druhdy oblíbené a velice
živé velké trhy na výrobky průmyslové činily je
jaksi zbytečnými. Co však hojnou sití železničnou
zvráceny jsou staré poměry a trhy nynějším, vý-
borným kommunikačním spojením vždy více na svém
někdejším významu ztrácejí, nabývají výstavy prů-
myslové vždy tím větší důležitosti.
To všeobecně se uznává a proto v průmyslu
pokročilé země snažejí se občasně veškerou svou
produktivní činnost v uspořádané průmyslové
výstavě zemské za rozličným cílem na odiv postaviti.
Především má výstava taková poskytnouti všem
zájemníkům příležitosť, seznati docílený po-
krok i dosavadní nedostatky, případně prů-
myslové mezery (co se dosud nevyrábí); zdařilou a
neobvyklou výrobou probouzeti v průmyslnictvu se-
bedůvěru a jakési šlechetné závodění na
poli průmyslovém v příčině dosažení vyšší dokona-
losti výrobků vzhledem k úhlednosti, rozmanitosti a
praktičnosti jejich.
Návštěvou průmyslové výstavy vzdělává se
u všímavého průmyslníka krasochuť a
obohacuje mysl jeho novými představy a názory;
přehledným pak sestavením, jakož poučným porovná-
váním výrobků vytříbí se posudek jeho.
Jelikož nejen každá země, ale téměř každá kra-
jina, každé větší město má v mnohém ohledu cha-
rakteristickou svou výrobu, jest nemálo
zajímavo tuto ve zvláštnostech zmíněných stopovati.
A tak i bav. průmyslová výstava zemská usnad-
ňuje navštěvovateli každému opatřiti si jasnější
obraz o průmyslové činnosti Bavorska, zejmena
obou výše jmenovaných metropolí bav. průmyslu,
umožňujíc bezprostředně pozorování nejvychváleněj-
ších předmětů průmyslových a připouštějíc na mnoze
i zevrubnější nahlednutí na vnitřní vývoj průmyslu,
což nelze jinak tak snadno delším cestováním, nebo
sebe namahavějším pátráním docíliti, aniž z uveřej-
něných nezřídka kusých zpráv, nebo toliko z pou-
hých vyobrazení se domysliti.
Nezřídka slýcháváme jaksi pohrdlivé úsudky o
výrobnosti Bavorska; navštěvovatel výstavy Norim-
berkské ale brzy pozná, že Bavorsko v průmyslovém
ohledu nejen není za námi, ale bohužel, že nás zej-
mena uměleckým průmyslem a velkolepou fabrickou
činností značně předstihlo.
Mnoho zajímavého poskytuje bedlivé pozo-
rování o důmyslné volbě, zjednodušeném nebo zdo-
konaleném zpracování rozličných surovin a výhodném
jich používání, jakož i poučného zvláště okolností,
že bav. maloprůmyslníci neobmezují se více na druhdy
všeobecně obvyklou ruční práci, ale většinou snažejí
se, spolupůsobením vydatných, poměrně laciných sil
přírodních a strojů, zejmena k překonání prací
hrubších, vždy utěšenějších a velkolepejších výsledků
docíliti. Kdo o pravdě slov těchto se chce přesvěd-
čiti, nechť přečte si jen statistická dáta officielních
katalogů výstavních.
(Pokrač.)
Zprávy různé.
Osobní. Rodák zdejší, rada vrchního soudu praž-
ského p. Tobiaš Radl, jmenován krajským pre-
sidentem v Chrudimi.
Doplňovací volba do říšské rady. Na místě
zesnulého barona Kotze z Dobrže kandiduje volební
výbor historické šlechty za poslance na radu říšskou
hraběte Eugena Černína.
Věstník duchovenský. Pan P. Liška, bratr
zdejšího gymn. professora p. Ferd. Lišky, ustanoven
jest co kooperator do Žandova, vikariat Falknovský.
Vyznamenání. Zdejší strojírna „C. L. Hájek“
vyznamenaná již více prvními cenami, obdržela opět
první cenu, stříbrnou státní medailii na výstavě v
Horš. Týně, odbývané dne 17. t. m. Rozličné vý-
robky strojírny té koupeny byly komisí výstavní pro
loterii, kteráž při té příležitosti uspořádána byla.
— Za chov včel, zejména za umělý chov
královen vyznamenán byl na výstavě Horš. Týnské
p. Jos. Forejt, učitel v Potřekově cenou druhou,
bronzovou to medailií zemského včelařského spolku.
Jeho včely koupeny byly pro loterii. Vystavovatelů
včel bylo devět. Panu Forejtovi vylíhla se královna
— jejíž líhnutí zařízeno pro den výstavy — as dvě
hodiny před příchodem komise oceňovací.
Dar. K žádosti p. profes. Tůmy, jako jednatele
Ú. M. usnesla se městská rada potřebné pro letošek
dříví Kubické škole matiční v obnosu 18 metrů da-
rovati. Budiž za tento dar vysloven vřelý dík a
sláva zasloužená.
Losy „Červeného kříže“. V kanceláři záložny
v Domažlicích jest vyložena subskripční listina na losy
Červeného kříže, jež Živnostenská banka pro Čechy a
Moravu v Praze k upisování převzala. Přihlášky při-
jímá záložna do 28. září 1882. Původní cena losu
zl. 121/2, subskripční kauce 4 zl.
Ve prospěch Ústřední Matice školské uspo-
řádají akademikové domažličtí na rozloučenou dne
28. září 1882 veliký koncert v sále „u černého
koně“ p. Maxe Duffka. Program: 1) Ouvertura ze
(Pokračování.)
Jako jest Norimberk nejpřednějším městem fa-
brickým v Bavorsku, tak dlužno ho nazvati i hlav-
ním střediskem bavorského obchodu, zej-
mena s obilím, dřívím, chmelem, sýrem, barvami při-
rozenými (indigem, košenilou a j.) i umělými (ultra-
marinovými, anilinovými), jakož i hlavním skla-
dištěm přemnohých výrobků průmyslových.
