V neděli 17. září 1882 se konala slavnost svěcení a otevření nové matiční školy na České Kubici u Domažlic. Chudá pohorská vesnička se na tento den oblékla do slavnostního roucha a s nadšením vítala hosty z blízka i daleka. Průvod s hudbou a prapory se vydal z České Kubice do kostela ve Volmavě na slavnostní mši. Po návratu zpět byla školní budova slavnostně vysvěcena vikářem Karlem Hájkem. Profesor H. V. Tůma jako zástupce Ústřední matice školské předal školu učiteli a obci s prosbou, aby o ni pečovali a vychovávali zde děti v lásce k Bohu, vlasti a mateřskému jazyku.