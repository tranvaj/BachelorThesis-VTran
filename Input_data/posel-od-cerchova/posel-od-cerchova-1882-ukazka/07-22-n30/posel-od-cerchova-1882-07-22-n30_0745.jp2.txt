ťoho změnil nyní zemský výbor své dřívější nařízení
a ustanovil, že v městech a městysích má zůstati
nařízení ono dosud v platnosti, v ostatních obcích ale
že má se přehlídka za přítomnosti cimentmistrů od-
bývati jen každý třetí rok.
„Posel od Čerchova“ jmenován byl ve schůzi
ředitelstva okresní hospodářské záložny okresu do-
mažlického úřadním orgánem záložny této a bu-
dou tedy veškeré záležitosti této se týkající, jakož i
veškeré výnosy a ohlášení její jen v „Poslu od Čer-
chova“ uveřejňovány.
Potvrzený rozsudek. Před plzeňskou porotu
pohnáni byli židovští obchodníci S. Roth z Horšova
Týna, Šal. a Šimon Eckstein, otec a syn, z Domažlic,
aby se zodpovídali ze zločinu podvodu, spáchaného
osvobozováním venkovských synků od vojenské po-
vinnosti. Porotní soud uznal Rotha a Šal. Ecksteina
vinnými zločinem podvodu a vyměřil každému trest
těžkého žaláře na 14 měsíců; Šimon Eckstein pro-
hlášen za nevinna. Proti tomu rozsudku podal Roth
prostřednictvím svého obhajce dra Bendienra stíž-
nosť zmateční, kdežto státní zástupce ohlásil odvo-
lání proti nízkému vyměření trestu. Stížnost zma-
teční opírala se o §. 344 odst. 4—6 soudn. řízení
a poukázáno v ní zejména k tomu, že k návrhu ve-
řejného žalobce čtěny byly při přelíčení spisy z vy-
šetřování, jež v stejné věci již r. 1872 proti Rothovi
zavedeno bylo a že soud návrh obhájcův na před-
volání a přísežné vyslechnutí některých svědků jakož
i návrh, aby porotcům dána byla otázka eventuelní,
zamítl. Při zrušovacím řízení, kteréž se 8. července
u nejvyššího soudu konalo, pravil generální advokát
dr. Sacher, že čtení spisů z vyšetřování před 10 lety
zavedeného nebylo sice při porotním líčení korektní,
že však nepodmiňuje příčinu zmateční; také ostatní
důvody nejsou tak rozhodné, aby na jich základě
nařízeno býti mohlo nové přelíčení. Nejvyšší soud
přidal se k těmto náhledům, zamítl stížnosť zma-
teční a rozsudek porotního soudu potvrdil.
Nedbala pečetě úřadního. Zdejší sousedky E.
a H. jsou spoluvlastnicemi stodoly čís. 71. na dol.
předměstí. E. má tři a H. jeden díl stodoly té, kte-
ráž po více roků již jest předmětem sporu mezi
oběma. Stodola totiž jest chatrná tak, že nelze do
ní ničeho více před zkázou ukrýti; střecha jest dě-
ravá, budova celá jest na spadnutí. E. ráda by jí
opravila, H. však nechce o opravě ani slyšeti. Aby
opravu umožnila, vyzvedla E. stavební komisi, kte-
réž však nebylo lze ničeho poříditi. H. postavivše
se se sekerou v ruce komisi v ústrety hrozila zabitím
každému, kdo opováží se vkročiti do stodoly. Ko-
mise odešedši však s nepořízenou, přišla v brzku
opět s asistencí četnickou. H. nadávala sice opět z
plného hrdla, komise však po prohlídce stodoly shle-
dala stržení nebezpečných částí za nutné. Když H.
proti nálezu tomu protestovala, oznámila ji, že může
do jisté doby proti nálezu tomu k vyšší instanci
rekurovati, zapečetila však do vyřízení věci dvéře
stodoly. H. vyhrožovala, že pečeť strhne, což, sotva
komise odešla, také učinila. Komise byvši na cestě
o tom zpravena, vrátila se a přesvědčivši se, že H.
skutečně pečeť ztrhla a stodolu otevřela, udala věc
soudu.
Stříbrné zlatníky se stahují. Ondy oznamo-
valy pražské listy, že stříbrné zlatníky nápadně mizí.
Jest tomu skutečně tak. Jak se nám sděluje, obdr-
žely c. k. berní úřady a c. k. pošty nařízení, aby
nevydávaly stříbrných zlatníků mezi obecenstvo, ný-
brž aby všecky odváděly do Prahy.
Pastorální konference vikariatu zdejšího od-
bývala se na vikariatním úřadě zdejším za četného
účastenství důsť. duchovenstva okolního v pondělí.
Cvičebná cesta důstojníků zemské obrany
na hranice říšské odbývá se od 18. do 30. července.
Shromáždiště jest Jičín, odkud konána bude cesta
pěšky přes Vysoké a Jablonec na Nový svět u Sněžky.
Cesty súčastní se 15 důstojníků pod správou pod-
plukovníka a velitele 33. pražského praporu, p. Karla
Habrmana, jenž i v loni řídil podobnou cestu z Kla-
tov do Eisensteinu přes Všeruby a Domažlice.
Vzácná návštěva. Tyto dni dlel Jeho Excelence
p. finanční ministr Dunajewski návštěvou na zámku
v Nalžovech u Jeho Excelence p. hraběte Eduarda
Taaffeho.
Zpráva obchodní vzájemného pojišťovacího
spolku „sv. Florian“ z I. pololetí 1882. Příro-
stek: Spolku nově přistoupili 752 členy s pojiště-
nou cenou za budovy a svršky v obnosu zl. 1,643.959.
Za toto pojištění obnáší předpis prémie zl. 6.358.62.
Záložní fond obnáší za toto pojištění zl. 2.204.19.
Naproti loňskému roku stejného času jest letos větší
přírůstek o 138 členů, 393.102 zl. pojistné ceny a
zl. 1308.01 prémie. Úbytek: Dobrovolným vy-
stoupením (výpověď dle §. 14. stanov) 5 členů s po-
jistnou cenou v obnosu zl. 17.130.—. Vymazáním
a sice skrze neplacení, zadlužení, chatrnost stavby,
odumření, přesídlení a j. v. 240 členů s pojistnou
cenou v obnosu zl. 292.940.—. Úbytek obnáší tudíž
celkem 245 členů a zl. 310.070 pojistné ceny. K
pojištění nevhodné muselo se 85 návrhů s pojistnou
cenou v obnosu zl. 66.964.—. docela odmrštiti. K
zamezení hromadného pojištění byly s vědomím do-
týčných navrhovatelů 132 návrhy s pojistnou cenou
v obnosu 118.734 zl. třem jiným pojišťovacím ústa-
vům postoupeny. Škody: Spolek zaznamenává v
I. pololetí 1882 58 škod s náhradou v obnosu
58.120 zl. 14 kr. Z toho vypadá na zajišťovny
32.732 zl. 17 kr., tudíž na účet spolku 25.387 zl.
97 kr. Naproti stejnému času loňského roku letos o
7 škod a 22.472 zl. 64 kr. náhrady více. — Ve-
škerá pojištěná cena spolku obnáší tentokráte zl.
33,412.721.—; — počet členů obnáší 23.176. —
Záložní fond dosáhl výše 142.700 zl.
Sňatek slaviti bude 25. t. m. o 5. hod. odpol.
v děkanském chrámu Páně zdejším p. Jak. Bláha,
c. k. setník u dělostřelectva ve výslužbě se sl. Jos.
Schlöglovou, dcerou zdejšího měšťana a mistra
truhlářského.
K výstavě do Norimberka odjeli na dnešek v
noci oni nejpilnější žáci zdejší pokrač. školy průmy-
slové, jimž slavná spořitelna k tomu účeli 100 zl.
byla věnovala, v průvodu ředitele pana Ant. Srny a
učitele p. J. Martínka.
Z blázince Dobřanského uprchl před týdnem
36letý malíř a natěrač Karel Hiller. Veškeré pá-
trání po něm nemělo do dnes úspěchu. Jelikož cho-
roba nešťastného šílence jest velmi nebezpečná, mají
orgánové veřejné bezpečnosti nařízeno pilně po něm
pátrati.
Velká požární zář směrem ku Klatovům po-
zorována byla na dnešek o 12. hod. v noci. Dosud
nedošla nás nijaká zpráva, kde požár ten byl.
Trestuhodná nezbednost. Na staveništi zdej-
šího inženýra p. Frant. Peka provádí již po několik
dní nějaký ničema své rejdy tím, že vytrhává dvéře
z ohrady, ulamuje zámky a staveniště napotom zne-
čišťuje. Bylo by záhodno, by škůdci takovému na
stopu se přišlo, by náležitě potrestán býti mohl.
Nóbl turisté, z nichž se vyklubou lupiči.
Minulý týden v sobotu zatknuta byla u hranic ba-
vorských velmi nebezpečná dle všeho dvojice lupičů.
Tam totiž nedaleko bavorského Eisenšteinu potkal
bavorský četník dva velmi slušně ošacené pány i vy-
zval je, aby se legitimovali. Když mu však hrubě
na to odsekli, že nemají žádné legitimace, požádal
je zdvořile, aby ho následovali do nejbližší četnické
stanice k vůli zjištění svých jmen. Dvojice vyzvání
tomu uposlechla jen se zdráháním a šla skutečně také
nějaký čas s četníkem, kterýž k vůli bezpečnosti ne-
chal je kráčeti před sebou; když však se blížili na
veřejnou silnici a k lidským obydlím, dali se oba
neznámí „turisté“ na útěk. Četník se dlouho neroz-
mýšlel a vypálil za nimi dvě rány; jednoho střelil
do paty, druhého pak mezi slabiny. Leč lupiči ubí-
hali dále a kdyby nebyli četníku pohraniční stráž-
níci finanční k polapení jich přispěli, byli by snad
i unikli. Konečně jeden dopaden u potoka, kde si
ránu vymýval, a brzy na to dopaden i druhý a oba
odvedeni na patřičné místo. Zde prohledáni a nale-
zeny u nich jednak falešné papíry a celé množství
řetízků a hodinek, které nepochybně z krádeže po-
cházely. Touž dobou také v jednom statku v neda-
lekém okolí spáchána krádež.
Při chytání ryb dinamitem utržena byla tyto
dni občanu Mik. Kryštofovi ruka explodující patro-
nou, tak že dopraven býti musel do nemocnice.
Jednotu Sokolskou zříditi hodlají v Klatovech
někteří přátelé sokolské myšlenky, kteří za tou pří-
činou právě v klatovských časopisech zvláštní pro-
volání k občanstvu učinili. Jelikož v Klatovech bý-
val již Sokol, lze doufati, že myšlénka na jeho zno-
vuzřízení nepotká se s nezdarem.
Letošního cvičení vojenského u Plzně, v pří-
čině kteréhož meškali v Plzni minulý týden vojenští
hodnostáři arcivévoda Albrecht a bar. Filipovič,
súčastní se mimo 74. pluk pěchoty v Plzni ležící,
též 1 škadrona 7. pluku dragonů z Klatov a 2 ba-
terie 1. pluku polního dělostřelectva z Prahy.
Výlet řemeslnického družstva domažlického od-
býván bude zítra při hudbě hasičské do Zelenova.
Nalezeno. Na české západní dráze nalezeny
byly minulého měsíce mnohé věci, kteréž cestující
buď ve vacích neb jednotlivě ve vozech byli zapo-
mněli. Vlastníci, prokázavše se právem majetnictví,
mohou se o tyto věci u přednosty staničního na
Smíchově přihlásiti.
Veřejná zastavárna zřízena bude v Domažlicích,
aby zamezilo se vydíračství pokoutních zastaváren.
Hrozným požárem postížena byla Plánice o
půlnoci na pondělí. Vyhořeloť 37 stavení se všemi
zásobami. Též hospodářská stavení patřící hr. Wal-
lisovi vyhořela.
Žně na Domažlicku počaly v pondělí 17. t. m.
za krásného počasí a jsou dnes v plném proudu. V
některých polohách v okolí počala žeň již v posled-
ních dnech minulého téhodne.
Hrozné neštěstí na dráze. Z Moskvy telegra-
fuje se „Golosu“: Osobní vlak dráhy moskevsko-
kurské, který 12. července 217 cestujícímí vyjel ze
stanice Černého, vyjel mezi Černým a Bastyjevem
z kolejí, osm vozů bylo zasypáno. Z 217 osob bylo
vytaženo z trosek toliko 39 více méně raněných,
ostatní zahynuly. Katastrofa byla způsobena průtrží
mračen, jež železniční hráz as 15 metrů vysokou
podemlela a okolní pozemky proměnila v úplné bahno.
Zároveň zuřila strašná vichřice, jež vytrhané tele-
grafní tyče porážela na koleje. Osm vagonů sjelo s
hráze a zabořilo se do bahna, tak že cestující byli
takřka za živa pohřbeni. Ve vlaku bylo prý 239 ce-
stujících; z těch vyvázlo 64 bez pohromy, 35 ra-
něných a 140 beze stopy zmizelo.
Zemětřesení událo se 17. t. m. ráno v Celovci.
Šlo od západu k východu a trvalo asi 5—6 sekund.
Vymláceno. Jak nám již několika hospodáři
dejšími sděleno, jsou žita jejich požátá následkem
mrazu červnového tak prázdna, že nenechají je ani
mlátit a upotřebují je pouze co slámu. Jsou to žita
buďto z nižších poloh aneb i taková, jež před 17.
červnem celý týden potrvavším deštivým počasím
ležela a takto namoklá mrazem v noci ze 17. na 18.
června krutě byla postížena.
„Humoristických Listů“, vydávaných Jos. R.
Vilímkem v Praze, vyšlo roč. XXIV. č. 29. se zda-
řilou podobiznou generála Skobeleva a velmi boha-
tým obsahem.
Pád s výše 650 metrů. V den slavnosti Re-
publiky, 14. t. m., spadli v Paříží dva lidé s výše
650 metrů, aniž se zabili. Společnosť větroplavců
pustila v den slavnosti na náměstí waguamském 2
balony. V jednom balonu chtěl se vznést do výše p.
Perron, předseda společnosti a tajemník jeho pan
Collin. Na náměstí bylo přítomno velké množství lidu.
Když dáno znamení k vystoupení povznesl se balon,
který do té chvíle bylo drželo 250 osob, několik
metrů nad zem, spadl ale ihned zpět. Nadarmo vy-
hodil p. Perron pytel přítěže, teprvé když vyhozen
i druhý pytel, zvedl se poměrně balon dosti rychle
až nad střechy domů. Když byl balon ve výši as
400 metrů, počal dělat skoky a točil se velice po-
vážlivě kolem své osy. Avšak při tom přece stoupal
vždy výše až do výšky 650 metrů. V tom právě
když se pan Perron obdivoval rozkošné panorámě
prostírající se pod ním, ozval se silný výbuch. „Ba-
lon prasknul!“ zvolal pan Collin, a ihned zdálo se
jim, že člun pod nimi mizí a cítili, kterak s úžas-
nou rychlostí klesají k zemi. Oba stateční učenci
však vůči hrozící smrti nepozbili ani na okamžik
duchapřítomnosti, uřízli lano s kotvicí a vyházeli ze
člunu vše, co jim přišlo pod ruku. Na štěstí utvo-
řilo hedbáví prasklého balonu jakýsi padák, čímž as
na 300 metrů se prudkost pádu poněkud zmírnila,
avšak pak se látka shrnula a člun padal tak prudce,
že oba větroplavci již mysleli, že jsou ztraceni. Šťa-
stnou náhodou však padl balon mezi dva domy v
pasaži Chevalier v Saint Quenu, kdež uvázl. Oba
zachránění pocítili sice prudký náraz, ale vyvázli
bez pohromy.
Tržní ceny v Domažlicích.
Hektolitr
Dne 20. července
I.  II. 
III.
Pšenice
.
Žito . . .
.
Ječmen . . . .
Oves . . . . .
Brambory . . . .
Hrách .
. .
Zelí (hlávky) 1 kopa
10.38.
7.58.
6.55.
4.30.
10.17.
7.20.
6.35.
4.20.
9.85.
6.78.
6.20.
4.10.
M. Maerz, polic. komisař.
Tah brněnské loterie: 74. 11. 32. 64. 74.
Sklad nadkostanů
jakož i veškerých
umělých hnojiv
J. D. Starckovských továren v Kazňově
za nejlevnější ceny u
M. Gibiana
v Domažlicích.
Pronájem.
Ve mlýně č. p. 22 v Havlovicích
pí. Kateřiny Tocháčkové pronajmou se
na čas 4 měsíců a sice od 1. srpna
do konce listopadu 1881 mlýnské mí-
stnosti se zařízením na sílu vodní
a parní.
sekvestor mlýna.
Domažlice, dne 21. července 1882.
K. Barta,
tse resgrezerezezsestsert.tsere
Aninkám!
Výběr všeho druhu DORTŮ ve všech
cenách jakož i DĚTSKÉ DORTY pro malé
ANINKY od 30 kr. vzhůru, pak ČERSTVÉ
KOLÁČE a DVOJÍ ZMRZLINU odporučuje
závod cukrářský
J. Halíka.
eot eestseeseseeen ei
