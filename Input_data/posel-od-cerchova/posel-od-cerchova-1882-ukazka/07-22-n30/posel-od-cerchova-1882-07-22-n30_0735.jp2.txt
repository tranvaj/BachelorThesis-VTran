
Ročník XI.
Číslo 30.
V Domažlicích, dne 22. července 1882.
POSEL OD ČERCHOVA.
Domažlický týdenník pro zájmy politické, obecné a spolkové.
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . . 1 zl. 33 kr.
čtvrtletně . . 1 zl. 20 kr.
. 1 zl.
čtvrtletně
. . .
do Ameriky . . 1„ 46 „
půlletně . . 2 „ 40 „
půlletně
. . . . 2
Donáška do domu 6 kr.
ročně . . . 4 „ 80 „
ročně . . . . . 4 „
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
Politický přehled.
Ministr Kallay podniknul cestu do okupovaných
zemí. V Mostaru dějí se ku přivítání Kallayovu
rozsáhlé přípravy. Obec se usnesla, že mu pošle na-
proti jízdné banderium. Za předsednictví purkmistra
Mustafy beje Begoviče zřídil se výbor, jenž se postará
o přípravy k slavnostnímu uvítání. Podobně se za-
chovají Stolac, Domanovice, Nevesině a Foča. — Do
Černé Hory uprchlí Krivošijané stěhují se v menších
houfcích do Hercegoviny, vypravujíce, že černohorské
úřady jim oznámily, že se mohou bez trestu navrátiti
do Rakouska a radily jim k tomuto kroku.
Rakouský konsul v Plovdivě žádal ředitele vo-
jenského odboru, aby jeden vyšší rakouský důstojník
byl přijat do východorumelského generálního štábu,
místo vystouplého setníka Merseniera. Ten sice k
žádosti té svolil, jedná se však o schválení sultánovo.
Alexandrie jest tolik co v moci Angličanů. Znač-
ná část města lehla popelem, obyvatelstvo uprchlo,
hlídky vojska anglického střeží brány a procházejí
ulicemi a jiní odnášejí mrtvoly z ulic. Posádku an-
glickou rozmnožili též Američané a Němci; tito ob-
sadili německý konsulát, onino chrání nemocnici.
Vojsko Arabiho vyklidilo se úplně z města. Asi 4
tisíce vojáků v těchto dnech opustilo své prapory.
V městě jsou strašlivé spousty. Všechny tvrze pro-
hlížejí se, v jedné nalezeno 400 mrtvol v otevřené
jámě. V sobotu večer svoláni jsou všichni námořští
vojáci a námořníci angličtí, poněvadž se očekávalo,
že Arabi paša se pokusí vniknouti do města. V ne-
děli v poledne dán rozkaz, aby každý arabský vojín
v městě byl odzbrojen. Čtyři Arabové, kteří se tomu
protivili a na námořníky stříleli, byli zastřeleni; jiní
byli odevzdáni khedivovi a budou od vojska zastře-
leni. Seymar vydal provolání, v němž oznamuje, že
se svolením egyptské vlády bude zaváděti pořádek.
Paliči se postřílí a vojenští ztracenci se zajmou. Po
západu slunce nesmí nikdo z města Připlul sem ge-
nerál Alison s generálním štábem a 4000 pěšáků a
námořské pěchoty. Vojsko obsadí tvrze Gabbari a
Ramleh.
Arabi paša vydává rozkazy ve jmenu místokrá-
lově. Beduini posláni k vodovodu v Tel-el-Kehiru a
nařízeno jim, aby jej zničili, jak indické vojsko tam
přistane. V Kahýre kážou derviši svatou válku.
Z Kahýry uprchlé obyvatelstvo vypravuje, že
byli Evropané povražděni v Tautah, Massuah a Za-
zazigu; v posledním místě byl také jeden konsul
utracen. Zpráva byla pozdějšími zprávami potvrzena.
Mezi zavražděnými v Tantahu jsou 2 Francouzi a
2 Italové.
Konference v Cařihradě dosud nepřišla k cíli
Sultán zdráhá se, aby turecké vojsko bylo v Egyptě
nástrojem vůle evropských mocí. Vláda turecká ne-
usnesla se dosud na ničem o totožné notě dne 15.
července podané. Neodpoví-li do čtvrtka, obnoví prý
vyslanci znovu svou žádosť. Dle všeho počíná angli-
cký vliv v Cařihradě nabývati vrchu nad německým.
Dne 17. měl anglický vyslanec lord Dufferin slyšení
u sultána, jež trvalo plné tři hodiny, což ovšem se
právem vykládá za vracení se přízně Anglii.
Dle londýnských zpráv zahynulo as v Alexan-
drii za bombardování i mnoho příslušníků rakou-
ských. Posud známo bylo v Alexandrii i něco Čechů
a též z Kahýry přistěhovalo se tam několik Čechů.
Vzdor vyzvání rakous.-uhers. gen. konsulátu, ostali
mnozí v Alexandrii. Kolik se jich mohlo zachránit
před vražděním a dostati se na lodě anglické a ko-
lik jich bylo od rozlícených Arabů ubito, nelze do-
sud určítě zjistiti; dosud není vůbec naprosto zná-
mo, že některý se zachránil. Dle povrchního výpočtu
páčí se počet těch rakouských příslušníků, kteří v
Alexandrii ostali, na 300.
Ve Francii vzmáhá se velmi proud proti lik-
navé politice Freycinetově a ostře vystoupili proti
sobě dva tábory: Freycinetův, t. j. přivrženců ny-
nější vlády, kteří jsou dosud pro konferenci a shodu
s Bismarkem, a Gambettův, který jest pro spojení
se s Anglií.
Menotti Garibaldi oznamuje v časopisu „Roma“,
že jeho rodinna darovala státu ostrov Capreru.
Gymnasium zdejší.
(Pokračování.)
Sbor professorský roku 1882.
1. Ant. Škoda, ředitel, učil řečtině a češtině
v VII. 7 hodin. — 2. Jos. Weber, professor, na do-
časné dovolené. — Jan Kovář, professor, učil kre-
slení v I—IV., krasopisu v I. a II.; celkem 18
hodin. — 4. Jakub Janda, profes. a katecheta, třídní
v VI., učil náboženství ve všech třídách a němčině
v VI.; celkem 19 hodin. — 5. Jan Tůma, profes.
a třídní v III., učil latině a řečtině v III., češtině
v III., VI. a VIII.; celkem 19 hodin. — 6. Ferd.
Liška, professor a třídní v I., učil latině, češtině a
němčině v I., řečtině v IV.; celkem 19 hodin. —
7. Bohumil Strer, professor, učil zeměpisu a děje-
pisu v III., IV., V. a VIII., češtině v IV. a fil.
propaedeutice v VII. a VIII.; celkem 19 hodin. —
Ferd. Samohrd, profes. a třídní v IV., učil přírod-
ním vědám v I.—VI., počtům v I. a IV.: celkem
19 v 2. běhu 20 hodin. — 9. Frant. Hansl, skut.
gymn. učitel, učil latině v VI. a VII., řečtině v VIII.
a češtině v V.; celkem 19 hodin. — 10. Jos. Tře-
sohlavý, skutečný gymnas. učitel a třídní v II., učil
latině a češtině v II., němčině v VII. a VIII.; cel-
kem 17 hodin. — 11. Jan Slavík, náměstný učitel a
třídní v VIII., učil latině v VIII., řečtině v VI. a
němčině v III. a IV.; celkem 18 hodin. — 12. Fr.
Kaňka, náměst. učitel a třídní v VII., učil počtům
v III., V.—VIII., fysice v VII. a VIII.; celkem 21
hodin. — 13. Václ. Holzer, náměstný učitel a třídní
v V., učil latině v IV. a V., řečtině v V. a počtům
v II.; celkem 20 hodin. — 14. Vojtěch Němeček,
náměstný učitel, učil zeměpisu a dějepisu v I., II.,
VI. a VII., němčině v II. a V.; celkem 20 hodin.
Učitelé předmětů vedlejších pp.: Prof. Jak. Janda
učil žáky 4 vyšších tříd jazyku francouzskému dva-
kráte v témdni. — Martin Maerz, polic kommisař,
učil tělocviku šestkráte v témdni. — Karel Jandl,
kapelník sboru ostrostřeleckého, učil zpěvu dvakráte
v témdni.
Důležitější výnosy
vys. c. k. úřadů školních došlé r. 1882.
1. J. Exc. p. minister kultu a vyučování vý-
nosem ze dne 19. červenbe 1881 č. 9690 (int. vel.
c. k. z. šk. r. ze dne 1. srpna 1881 2.18171), za-
stavil udělování státních podpor zkušebným kandi-
dátům. — 2. Výnosem vel. c. k. z. šk. r. ze dne
11. září 1881 č. 22234 přísně se zakazuje mládeži
nošení odznaků národnostních jakéhokoli způsobu. —
3. J. Exc. p. ministr kultu a vyučování výn. ze dne
26. října 1881 č. 16464 (int. vel. c. k. z. šk. r.
ze dne 28. října 1881 č. 26915) ustanovil na střed-
ních školách 2. listopad (dušiček) za den ferialní.
— 4. J. Exc. p. ministr kultu a vyučování výn. ze
dne 10. října 1881 č. 15425 (int. vel. c. k. z. šk.
r. ze dne 26. října 1881 číslo 25822) ustanovil, že
skušební kandidát, jenž svou zkušební praxi před ča-
sem chce opustiti, musí řádně zakročiti o svolení.
— 5. J. Exc. ministr kultu a vyučování výnos. ze
dne 18. října 1881 č. 16158 (int. vel. c. k. z. šk.
r. ze dne 28. října 1881 č. 26736) nařídil, že kde
professoru více než jeden zkušební kandidát jest při-
dělen, kandidát v 2. běhu své praxe samostatně vy-
učovati nemá, nýbrž jen za přítomnosti a dozoru
prof. učí. Tento posuzuje též pokrok a prospěch ža-
ctva. — 6. J. Exc. pan ministr kultu a vyučování
výnosem ze dne 17. července 1881 č. 17538 (int.
vel. c. k. z. šk. r. ze dne 18. srpna 1881 č. 17538)
Tajemný sňatek.
Z ruštiny přeložil F. V.
(Pokračování.)
Zastihlo ji jiné hoře. Gabriel Gabrilovič zemřel,
učiniv ji dědičkou všeho jméní. Ale dědictví ji ne-
těšilo; měla upřímné účastenství s Praskovjí Petrov-
nou a přísahala, že se s ní nikdy nerozloučí; vy-
stěhovaly se obě z Nenaradova, z místa truchlivých
vzpomínek a odjely na statek —ský. I zde točili se
ženichové okolo milé a bohaté nevěsty; než ona ne-
dávala nikomu sebe menší naději. Matka ji často
domlouvala, aby si vybrala přítele; Maria Gabrilov-
na vrtěla hlavou a zamyslila se. Vladimíra již ne-
bylo: zemřel v Moskvě v předvečer příchodu Fran-
couzův. Památka jeho, zdálo se, byla Marii pesvát-
nou; aspoň schovávala všechno, co naň připomínalo,
jako knihy, které někdy četl, kresby jeho, noty a
přepsané pro ni verše. Sousedé, zvěděvše o tom, di-
vili se její stálosti a čekali zvědavě na hrdinu, jenž
zvítěziti měl nad žalnou věrností panenské Artemidy.
Mezi tím vzala válka slavný konec. Pluky naše
vracely se z ciziny. Lid běžel jim naproti. Hudba
hrála dobyté kusy: Vive Henri — Quatre (ať žije
Jindřich čtvrtý) turecké valčíky a arie z Jukundy.
Důstojníci, kteří téměř jako chlapci na vojnu šli,
vraceli se dospělí na válečné povětří a ověšení křížky.
Vojáci rozmlouvali vesele mezi sebou, míchajíce do
řeči co chvíle slova německá a francouzská. Doba k
nezapomenutí! Doba slávy a nadšení! Jak mocně
bilo srdce ruské při slově vlasť! Jak sladké byly
slzy shledání!
Ženštiny, ruské ženštiny, neměly tehdy sobě
rovných. Obyčejná jich chladnosť byla ta tam. Jich
nadšení bylo zajisté opojné, když vítajíce vítěze kři-
čely urá! — i v vózduch čépčiki brosáli (házely).
Který z tehdejších důstojníků nepřizná se, že
ruské ženštině povinen byl nejlepší, nejvzácnější od-
měnou?
V oné skvělé době bydlela Maria Gabrilovna s
matkou v —ské gubernii a nevěděla, jak obě hlavní
města slavila návrat vojska. Ale v újezdech (okre-
sích) a v dědinách bylo obecné nadšení, možná-li,
ještě silnější. Příchod důstojníka byl tu opravdovým
triumfem a milenci ve fraku bylo zle v jeho sou-
sedství.
Řekli jsme, že vzdor chladnosti své měla Maria
Gabrilovna hromadu uchazečů. Ale všichni museli
couvnouti, jakmile u nich na zámku ukázal se ra-
něný husarský plukovník Burmin, s Jiříkovým řá-
dem a s „interesantní bledostí,“ jak říkaly tamější
paničky. Bylo mu okolo dvacíti šesti let. Přijel na
dovolenou na své statky, nacházející se na blízku
dědiny Marie Gabrilovny. Marie ho velice vyzna-
menávala; u něho oživovala se obyčejná její zádum-
čivost. Nemohlo se říci, že by s ním koketovala;
ale básník, zpozorovav její chování se, řekl by: „Se
amor non è, ch'è dunque (není-li to láska, co pak
to jiného)?“
Burmin byl vskutku velmi milý mladý muž.
Vládnul zejména uměním, jaké se ženštinám líbí,
totiž uměním, slušností a šetrností beze všech pre-
tensí a byl nevinně žertovným. Chování jeho k Ma-
riji bylo prosté a svobodné; ale ať řekla, ať dělala
cokoli, stíhaly ji jeho oči a duše. Zdál se býti po-
vahy tiché a skromné, ale lidé si povídali, že prý
býval strašným ničemou; než to neškodilo mu v
mínění Marie, která (jako vše mladé dámy vůbec)
se zálibou omlouvala jeho divoké kousky, svědčící
prý o odvážnosti a prchlivosti povahy.
Ale více než jeho něžnost, více než jeho inte-
resantní bledost, více než obvázaná ruka, více než
všecko to dráždilo mlčení mladého husara její zvě-
davosť a fantasii.
(Dokončení.)
Feuilleton.
