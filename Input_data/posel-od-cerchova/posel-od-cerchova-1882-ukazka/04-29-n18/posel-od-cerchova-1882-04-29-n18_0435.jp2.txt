K II. sjezdu lékařů a přírodozpytců v Praze,
který konati se bude 26.—30. května, konají se roz-
sáhlé přípravy. (Program uveřejníme příště.)
J. Ex. biskup budějovický Jan Val. Jirsík
zavítá na své visitační cestě, již letos konati bude,
dne 31. května do Merklína.
Respicientem c. k. finanční stráže v stanici
zdejší stal se dosavadní respicient v Krumlově pan
Josef Podobský, kterýž tyto dni úřad svůj zde
nastoupil.
Klatovská důstojnická škola osmé jízdní bri-
gády, sestávající z důstojníků od 1. a 7. pluku dra-
gonův, uspořádala k zakončení svého půlletního běhu
ve čtvrtek 27. t. m. koňské dostihy na cvičišti u
chaloupek. Soudci při těchto dostihách byli pp. ge-
nerál major svob. pán v. Dückher, brigádník Fi-
scher z Wellenbornu a plukovník v. Szilev. Jízdy
uspořádány byly dvě a to: steeple-chase, jíž účast-
nilo se 13 jezdců a honební závodní jízda, jíž úča-
stnilo se 22 důstojníků.
Koncert, o kterém jsme se před nějakým ča-
sem zmínili, že má býti uspořádán zdejší pěveckou
společností, snad v brzku se uskuteční. Vedle čtyř
mužských sborů a několika solových písní, cvičí se
velmi pilně sbor smíšený, ve kterémž uvolilo se s
nevšední ochotou více zpěvumilovných slečen účin-
kovati. Máme dosud v dobré paměti koncert, ve
kterémž jsme před rokem slyšeli po dlouhé — velmi
dlouhé přestávce dobře řízený sbor smíšený a nelze
popříti, že písně lyrické stávají se v něm mnohem
působilejšími, anať jest větší rozhledlosť hlasů. Po-
vážíme-li neúmornou přičinlivosť sbormistra pana
učitele Fr. Drbohlava, kterýž se letos ochotně uvá-
zal i ve cvičení sboru dámského a uznáme-li obě-
tavou snahu veškerých účinkujících slečen i pánů —
můžeme doufati, že dojde koncert návštěvy, jakou
vymáhá šetrnosť oproti silám ochotnickým, jež se
združují ne k vůli prospěchu, leč jedině za tím
účelem, aby seznamovali naše obecenstvo s výtvory
našich i v dálné cizině oblíbených skladatelů. Jeli-
kož juž veškeré zpěvy důkladně nacvičeny, dočkáme
se snad v brzku zábavy, na kterou juž tak dlouhý
čas nuceni jsme se — těšiti.
Do výslužby přibyl sem tyto dni c. k. rytmistr
pan Loos, švakr pana Ant. Paroubka.
Hasičské. Ve včerejší výborové schůzi usnešeno,
aby spolek súčastnil se v den sv. Floriana dne 4.
května služeb božích v děkanském chrámu Páně o
9. hod. Pak učiní členové činní slib dle obvyklého
spůsobu. — Pan pokladník oznamuje, že byl nucen
zachovati se dle usnešení výboru ze dne 4. března
t. r. a propustil sluhu Jana Schambergra. Přijato
a usnešeno vyzvati činné členy, aby se přihlásili ti,
kdož by sobě přál býti spolkovým sluhou, načež se
určité rozhodnutí stane ve příští schůzi. — Pan ná-
čelník stěžuje si na činné členy pp. Mar. Ludvíka, V.
Kalouse a Jana Rudu, že nezachovávají čl. 4. „in-
strukce“. Usnešeno upozorniti dotýčné členy na uve-
dený článek písemně. — Za činného člena přijat
p. Jan Cisler, správce školy ve Stráži a za přispívající
pí. Salomena Holá.
Hálkův pomník na Karlově náměstí v Praze
naproti budově zemského co trestního soudu jest již
hotov a bude, jak známo, v květnu odhalen. V pon-
dělí postaveno bylo brouzové poprsí slovútného bá-
sníka na podstavec a zahaleno bílou rouškou.
Koncert. Dne 21. května hodlají uspořádati
studující zdejší ve prospěch chudých svých
spolužáků ve spojení s pp. dilletanty a hudeb-
níky velký orchestrální koncert v sále „u černého
koně“, při kterém provedou se skladby domácí, vět-
šinou novinky. Po koncertě taneční zábava. —
Program podáme příště.
Strašnou smrti sešel v neděli v Jílovém 9letý
chlapec jistého chalupníka. Vylezl na bezový keř
ještě s jiným starším chlapcem, větev se pod ním
zlomila a chlapec spadl tak nešťastně na brány, pod
keřem umístěné, že břitké železné hřeby prorazily
mu břicho, načež střeva se mu ven vyvalila. Chla-
pec za několik okamžiků zemřel.
Trestuhodná nezbednosť. V noci s neděle na
pondělek zlámal opět jakýsi ničema osm nejkrásněj-
ších stromků na silnici havlovické. Kéž by se pa-
chateli přišlo na stopu!
Bohatá kostra. Na „Panenské“ za Strahovskou
branou v Praze, kde právě základy k nové budově se
kopají, nalezli včera dopoledne zaměstnaní tam děl-
níci setlelou kostru ženskou, která na stříbrných pe-
nězích spočívala. Komise, která ihned na místo při-
volána byla, dala kostru odnésti a peníze, které ze
šestnáctého století pocházejí, zatím uschovala, aby
je později sbírce českého musea přidělila.
Pouť sv. Vojtěcha v Milavčich vydařila se
letos za překrásného počasí jak náleží dobře. Celá
ves naplněna byla houfy poutníků z celého okolí a
množstvím prodavačů, již s různými krámy tam se
byli dostavili. Procesí odtud vedl důst. p. P. Šin-
delář za velkého účastenství občanstva zdejšího i
okolního o 8. hod. ranní, jež opět o půl 3. hod.
odpol. do města se navrátilo.
Krádež. U silnice stojící ovocnářská bouda za-
hradníka p. R. na dolním předměstí byla opět vy-
kradena v noci s úterka na středu. Zloděj vybral z
ní vše co k jídlu bylo; ostatní věci nechal nedotknuty.
Opět stávky horniků. V celé hnědouhelné
pánvi mezi Ústím a Chomůtovem zastavilo v 70
dolech as 15.000 horníků práci. V Duchcově chodí
na tisíce dělníků po ulicích, jež jsou vojskem obsa-
zeny. U Hartmanské šachty v Ledvici sešlo se 300
cizích stávkujících dělníků, kteří po pracujících v
otevřených dolech kamením házeli, tak že tito byli
nuceni z práci utéci. V teplické schůzi majitelů
hor prohlášeno, že resoluce, obsahující požadavky
horníků, mohla by se přijati.
Májová pobožnosť započne zítra dne 30. dubna
o půl 8. hod. večer v zdejším děkanském chrámu.
Pozor na sirky. V pondělí odpoledne hrál si
as 5letý hošík v domě č. 33 ve vodní ulici na pa-
vlači se sirkami, při čemž vždy kousek slámy z půdy
vytáhl a sirkou zapálil, Sláma vždy shořela, a hoch,
maje radosť z ohníčku, pokračoval několikráte v ne-
bezpečné hračce této. Štěstí, že náhodou spatřil
hocha toho jeden z tamních nájemníků, který hochu
další zapalování slámy zamezil a tak zajisté nebez-
pečí ohně, jež celé ulici hrozilo, zabránil.
Zvláštní pohřeb děl se minulý pátek v Ber-
líně. Byly totiž součastně pohřbeny obě 71leté se-
stry, spolčata, z nichž jedna svobodná sl. Henklova
a druhá ovdovělá pí. Lündigová. Sl. Henklova roz-
nemohši se zánětem plic, zemřela v úterý večer a
sestra její pí. Lindigová, aniž se o smrti své sestry
byla dověděla, zemřela sešlostí věkem o několik ho-
din později ve všeobecné nemocnici. Obě kvítím
hojně ozdobené rakve spolčat těch byly za nesmír-
ného účastenství vedle sebe pohřbeny.
Hra přírody. Tyto dni porodila žena jistého
posluhy ve Vídni spolčata a několik okamžiků na
to ještě děvče, které ale nedospělým se býti okázalo.
Řečená spolčata (dívky) byla ale podivuhodně srostlá,
měla totiž jedno tělo, čtyry ruce a čtyry nohy a na
společném krku vyčnívaly dvě nevyvinuté hlavy.
Zvláštní tento zjev dodán byl do pathelogického
ústavu.
Pračka. V chrastavické hospodě občana N.
bylo v neděli na sv. Vojtěcha velmi živo. Bujará
mládež venkovská a i zdejší bavila se tancem při
dudách, rozveselena a naladěna jsouc dobrým „mo-
kem“, kterýž byl tamní hospodský na slavnostní den
ten přichystal. Pozdě večer začala se společnosť v
nejlepší náladě rozcházet a jako většina odebral se
též zdejší jeden párek zamilovaných na zpáteční
cestu k městu. Vcházejíce do ryničky za sv. Anto-
nínem, přepadeni byli několika muži, kteří ubohého
milovníka na zem povalili a tlouci jej začali, při
čemž na hlavě nemalé poranění mu způsobili, on
však aby vybral se z této nemilé situace sebrav ká-
men ze zemi udeřil jednoho z nich do hlavy, načež
se mu podařilo utéci. Dívčina spatřivši krev, zane-
chala milence svému osudu a utíkala sotva dechu
popadajíc do města, kdež vše vyprávěla. Přepadený
chasník její zapověděl jí totiž tančiti s osobami
těmi, a oni za to počíhajíce si na něj takto se mu
pomstili.
Založeno v kostele. Poutnický chrám v roz-
košném na samém úpatí Rudohoří rozloženém Chlu-
mu u Teplic byl by se málem stal obětí ruky zlo-
činné. Kostelník nalezl 22. t. m. ve věži na blízku
velkého zvonu veliký balík schoulené slámy, konopí
a tříštěk, k němuž připevněn byl dlouhý doutnák.
Sláma již hořela. Kdyby se byl kostelník jen o málo
opozdil, bylo by se neštěstí nedalo více odvrátiti.
Kostel a klášter při něm jest majetek řádu křižo-
vnického v Praze.
Kapela kočujicích hudebníků, jež sestoupila
se v okolí Dlážďova, hodlá nastoupiti cestu do Ně-
mecka. Mezi členy jejími jest i jeden z Dlážďova
samého, kterýž co hudebník účinkoval při výstavě
v Sydnei v Australii.
Do Ameriky odebeřou se v nejbližších dnech
odtud a z okolí četní vystěhovalci mezi nimiž i 56 roků
stará měšťanka zdejší pí. Karolina Procházková do-
provázejíc tam svou 15letou dceru Teresii. Paní
Procházková při té příležitosti hodlá navštívit své
tamní příbuzné a vrátí se pak zase do Domažlic.
Falšoval kontribučenskou knížku. K dotýčné
zprávě naší z předešlého čísla dokládáme, že vy-
světlilo se, že nebyl to ani Kust sám, ani jeho hoch,
jenž v kontribučenské knížce k zanešené pětce při-
psal dvojku, tak že z pěti stalo se pětadvacet zl.,
nýbrž jak s Kustem tyto dni do naší redakce přišlý
c. k. kontribuční p. Pönner nám doznal, byl on to
sám, který onu dvojku do řečené knížky připsal,
když se byl přesvědčil, že Kust skutečně ne pět
nýbrž pětadvacet zl. byl u berního úřadu zaplatil.
Rodný domek Fr. L. Čelakovského v Stra-
konicích. Pěvecko-čtenářská jednota „Zvon“ v Stra-
konicích koupila rodný domek našeho slavného bás-
níka Fr. L. Čelakovského za 1500 zl. a dá jej upra-
viti na útulek věkem sešlých občanů Strakonických.
Požár Ringtheatru. Před zemským co trest-
ním soudem vídeňským započalo v pondělí závěre-
ční přelíčení proti řediteli shořelého Ringtheatru p.
Jaunerovi, bývalému vídeňskému purkmistru Newal-
dovi a soudruhům pro přečin, jenž obsažen v od-
stavci 335 tr. zák. (přečin proti bezpečnosti života.)
Zajímavá jsou následující statistická dáta, jež ku
hrozné katastrofé se táhnou. Celkem zahynulo v Ring-
theatru 309 osob, z těch bylo 60 osob starších ne-
žli 30, 100 osob mezi 25. a 30. lety a 243 mlad-
ších nežli 25 let. Svobodných bylo 193, ženatých a
vdaných 106 a 10 ovdovělých. Dle stavu nalezalo
se mezi udušenými 75 kupeckých pomocníků, 16 sa-
mostatných obchodníků, 16 úředníků, 12 soukrom-
níků, 11 studentů, 10 agentů atd. Dle vyznání na-
lezalo se mezi obětmi katastrofy 164 katolíků, 138
židů, 5 protestantů a 2 bez vyznání. Velmi zajímavé
jest sestavení došlých příspěvků dle jednotlivých ze-
mí i států. Vídeň přispěla 855.590 zl., z Čech za-
sláno 46.831 zl., ze všech zemí koruny uherské
39.956 zl. D. Rakousko bez Vídně přispělo 24.318
zl. Z ciziny došly následující obnosy: Německo za-
slalo 187.700 zl., Francie 159.446 zl., Italie 30.132
zl., Anglie 21.294 zl., Rumunsko 9.474 zl., Portu-
galsko 5.399 zl., Belgie 650 zl., z Ameriky 14.086
zl., z Afriky 4.471 zl. a z Asie 740 zl. Přes ohro-
mné tyto sumy odbýváni poškození při požáru a po
obětech katastrofy nepatrnými obnosy. Jistá Marie
Veselá, jež následkem poranění utrpěných při požáru
nalezala se celé čtyry měsíce v nemocnici a jež uvr-
žena následkem toho v krutou bídu, odkázána, co se
pomoci týče, na příští měsíc. A přece nevydáno do-
sud na podpory ani 50.000 zl.
Guiteau, vrah présidenta soustátí Amerického
Garfielda, žije, dík liknavosti americké jury, posud a
dělá za uvěznění svého dobrý obchod s prodejem
podpisů svých a fotografii. Vyvěsilť totiž na dvéře
vězení svého ohlášení, že 1 tucet jeho rukou psa-
ných podpisů jména svého prodává za 21/2 Dolaru,
— jeden podpis za 25 centimů. Přívěsky jako: „dů-
věřujme v Boha“ a p. nestojí nic více. Jedna fo-
tografie s podpisem stojí 1 Dolar, tucet takových 9
Dolarů. Ani žalářník ani soud nenamítají ničeho
proti obchodu tomu, který velmi dobře se mu daří.
Budeč domažlicko-kdýňská
(Zasláno).
bude míti valnou schůzi 10. dne m. června o 10. hod. dop.
v kreslírně měšť. školy v Domažlicích.
Pořádek:
1. Vybírání příspěvkův a přihlášky nových údův.
2. Čtění protokolu o schůzi minulé a zprávy výroční.
3. Rokování o návrhu redakce „Šk. a N.“ na změnu §. 24.
řádu škol. a vyučov. ze dne 20. srpna r. 1870. Referent
řed. p. Kovář.
4. Přihlášky k referátům o čítankách a roztřídění referátů.
5. Volna podání.
V Domažlicích 24. dne m. dubna 1882.
Ant. Srna, předseda.
Al. Stadimann, jednatel.
(P. T. pp. správcové škol račte ve valné schůzi předložiti
úplný seznam všech časopisů a děl pädag., belletr. a věde-
ckých, jež jednotliví pp. členové t. r. odebírají, aby zjevno
bylo, na kolik učitelstvo škol. okresu domažlického jest účast-
no v podporování českého ruchu literárního.)
P. T. pánům
přispívajícím členům
tělocvično-hasičské jednoty „Sokol“.
Na oslavu památky sv. Floriana, patrona spolku, dne
4. května súčastní se sbor služeb božích v děkanském chrá-
mu Páně, načež členové činní složí předepsaný slib do rukou
představenstva obecního a spolkového, k čemuž tímto zve
výbor.
Tržní ceny v Domažlicích.
Hektolitr
Dne 27. dubna
I. I
II.
q III.
Pšenice
Žito
Ječmen
Oves . .
Brambory . . .
Hrách . . .
Zelí (hlávky) 1 kopa
10.32.
7.50.
6.60.
4.12.
10.15.
7.28.
6.38.
3.92.
1.30.
10.—.
7.—.
6.30.
3.72.
M. Maerz, polic. komisař.
Tah brněnské loterie: 69. 45. 23. 81. 48.
Vyhláška.
Díl domu NC. 116 ve školní ulici ležící a po
otevření tam cesty na týnském předměstí zbylý,
bude podle uzavření sboru obecních starších z dne
29. března 1882 čl. 1. dne 9. května 1882 ráno v
10 hodin ve veřejné dražbě odprodán, což se vše-
obecně oznamuje, s doložením, že dražba na místě
samém se bude odbývati a že ve výminky dražební
od 2. května 1882 počínaje v purkmistrovství v
hodinách úředních lze nahlédnouti.
Z purkmistrovství král města Domažlic
dne 29. dubna 1882.
Purkmistr: Jan Halík.
Dva byty
na dol. náměstí zdejším v domě č. 147 jsou
ihned k zadání. Jeden na sluneční straně
o 3 pokojích a kuchyní, druhý o 1 pokoji,
kuchyni a sklípku, s vyhlídkou do dvora.
Jan Milota.
00000000000000
Z Domažlic do Chigaga.
Panu
Stanislavu Halíkovi
ku dni 7. května
upřímné „Na zdar“ a „Mnogaja ljeta!“
Pepík a Tonda.
