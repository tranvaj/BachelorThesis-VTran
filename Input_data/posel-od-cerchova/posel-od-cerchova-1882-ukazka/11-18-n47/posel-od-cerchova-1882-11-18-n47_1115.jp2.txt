bylo bez odporu jedním z nejzajímavějších soudních
případů, jež se v Plzni odehrávaly. „Plz. L.“ píší:
Obžalovaní v nejednom směru byly by i bystrému
psychologovi hádankou. Zejmena ten starý Veber zdá
se býti povaha podivná, záhadná. Člověk ten byl ve-
lice známou a váženou osobností v Nové Kdýni a
za svého 72letého života nikdy neměl nějakých styků
se soudy, vůbec zdál se býti člověkem bezúhonným
až na to, že i v pozdním svém stáří nepohrdal přízní
krásného pohlaví, nedělaje si patrně mnoho z toho,
že ruší manželskou věrnost ku své, mimochodem ře-
čeno, o několik roků starší chromé, údy své sotva
již vlekoucí ženě. Člověk ten o němž se mělo za to,
že zbytek života svého snažiti se bude již ve cti
dokonati, zapálí pojednou sousedu svému beze vší
příčiny statek a navede k podobnému činu nekalé
pověsti požívajícího člověka a ženštinu, s nížto byl
důvěrnou známosť měl. U zločinu prvního marně
tedy pátráme po důvodu, neboť nelze přece věřiti v
to, že by pro tak malichernou okolnost, že totiž sou-
sed Hostaš nepůjčil Vebrovi otep slámy, byla v něm
musela vzniknouti myšlenka na pomstu; avšak jaká
to zvrhlost jeví se zrakům naším v motivu druhého
zločinu! Jaká to vypočítavosť přímo dábelská a jaký
to démonický chvat, s nímžto Veber žene se zločinu
v náruč. On, který nežije v nedostatku, jejž nouze
k tomu neponouká, vydobýti chce mermomocí dluh
své metresy pomocí zločinného skutku; pro několik
set neleká se hoditi červeného kohouta na střechu!
A což ti roztomilí jeho spojenci — tato Bílá, kup-
čící se svými vnadami a zločinným nápadům svého
starého milána tak snadno se podávající a tento Švej-
ner, jenž za tři čtyry desítky hotov jest zapáliti
celou ves! Však nechme těchto úvah a luštění zá-
had lidské duše, které nejsou zde dnes již na místě
a přistupme raději k vylíčení průběhu celého přelí-
čení, jak dalece úzce vyměřené místo nám k tomu
stačí.
Výslech obžalovaných počal v pondělí po
9. hod. ranní. Obžalovaný Jan Veber, 72letý již
stařec, svého zaměstnání zednický mistr z N. Kdýně,
nese své stáří ještě dosti mužné; zevnějšek jeho je
dosud konservovaný. Při výslechu k tomu, z čeho
jej obžaloba viní, se nepřiznává a prohlašuje, že je
nevinen a na tom také po celé přelíčení setrvává.
To připouští, že měl s Bílou důvěrní poměr, který
bez následků nezůstal, ale dokládá, že prý ho ona
— k tomu svedla. Že by byl Bílou neb Šveinera
k něčemu naváděl, zejmena že byl mravným původ-
cem ohně v Hluboké dne 29. květ. vypuklého, roz-
hodně popírá a dovolává se ustavičně Boha a Ježíše
Krista za svědky své nevinny. On prý je člověk
dobrý a nikdy nikomu neublížil a taková myšlenka,
zničit cizí majetek, ani by ho nemohla napadnout.
On prý se raději s každým rozdělí a každému po-
může než aby snad něčí škodu chtěl způsobit. S
Bílou a Šveinerem ani jednou prý o těch věcech ne-
mluvil a svádějí-li něco na něho, činí prý to jen ze
msty, chtějí prý sami vyklouznout a na něm všechno
nechat. V zapírání je obžalovaný důsledný a když
mu soudce p. rada Urban dokazuje, kterak si vše
napřed s Bílou a Šveinarem umluvili, kterak on
(Veber) dal Šv. hubku, přislíbil mu odměnu, tu
křižuje se obžalovaný a spíná k nebi ruce a volá:
Milostpane, vždyť je to lež! Obžalovaný vůči vý-
rokům Bílé jako by on byl Šveinera jí doporučil ja-
kožto člověka k zapálení zvláště spůsobilého tvrdí,
že o tom nic neví, naopak prý on jí zrazoval, aby
člověka toho nebrala ani do práce, ani do bytu a
když tak přece učinila, ještě jí to vyčítal. Šveiner
prý byl ustavičně opilý a on by s člověkem tako-
vým nechtěl ani nic mít. Bílá a Šveiner se však na
něho umluvili, a jsou prý dobře navedeni. Že by
byl měl potom, když se věc vyzradila, strach a
úzkost, a že by byl k Šveinarově rodině a potom k
Bílé došel a tam všelikými presenty získati je hle-
děl, aby v jeho prospěch vypovídali, prohlašuje
obžalovaný právě tak za lež jako výpovědi svědkyně
Kunešové, která ho slyšela v novokdýňské věznici
prositi Bílou, aby nic na něho neříkala, že se o její
děti dobře postará. Rovněž tak lež a „vymyšlenou
věcí“ jest prý to i s tím ohněm u Hostaše v Nové
Kdýni r. 1880 v prosinci vypuklým. Obžalovaný vy-
pravuje, že prý tehdá také vyhořel a že měl na
6000 zl. škody. — Výslechem tímto ukázalo se jen
tolik, že zde stojí soud před velmi záhadným pří-
padem.
Obžalovaná Marie Bílá, známá více pod pře-
zdívkou Manka Zdrábková, nevypadá nikterak podle
toho, aby mohla někoho svésti. Jest subtilní, nepa-
trné postavy a bezvýrazného bledého obličeje. Pra-
cuje v továrně novokdýňské jako dělnice. Čítá něco
přes 30 let a nežije s mužem, který prý byl ochlastou,
více již než 10 let. Nepožívá pověsti v mravním
ohledu právě bezúhonné. Lásce jest snadno přístupna
a měla již dvě nemanželské děti. Neumí číst ani
psát. Odstěhovala se teprv před rokem z Hluboké
do Kdýně, aby měla blíže do továrny. V Hluboké
měla poloviční stavení na 600 zl. pojištěné, chtěla
ho zpeněžit a získaným obnosem byla by zaplatila
Vebrovi, který se jí uvolil ve Kdýni vystavěti do-
mek. Vebra znala již dříve. Chodívala ke kupci
Blažkovi ve Kdýni a tu prý ji vždycky Veber činil
poslem lásky; dávalť po ní ledacos vzkazovati a vy-
řizovati dceři Blažkově, kterou prý miloval. — Předs.:
Ale vždyť on byl ženatý. — Obz.: Já za to nemůžu,
slavný soude. — Když prý jí stavěl domek v Kdýni,
tak jí ustavičně „hemoval“ o peníze. Býval u ní
často a tu musela prý býti chtíčům jeho po vůli,
aby s ním prý měla pokoj v příčiné těch peněz. To
zapálení je prý jeho myšlenka, on jí k tomu navedl,
aby prý konečně dostal peníze. Také on to byl,
který s Šveinerem vyjednal, jak a kterak to má
provést. Ona sama jsouc prý stále ním „ponuková-
na“, jenom jednou nařídila Šveinerovi, aby zapálil,
později ho ale z toho zrazovala. Ani v osudný onen
večer dne 29. května nevěřila, že by to mohl Švej-
ner opravdu udělat. Myslela prý, když to jeho žena
(Sveinerova) po ulici vykřikovala, co má její muž v
úmyslu, že prý mu to vymluví. Ten hadr k zapá-
lení mu dala, ale nač by ho potřeboval, to že jistě
nevěděla. K spoluvině k zločinu dala se obžalovaná
svést ustavičným naleháním Vebrovým. Ona prý
Šveinera ještě v poslední chvíli zrazovala, říkajíc mu,
aby si to dobře rozvážil. Že zapálil u Hostaše (u
Koltweinů), s tím se jí Veber sám přiznal, jinak
prý by o tom nebyla věděla. Potom, když už byla
věc u soudu udána, byl Veber u ní, a dal její dceři
10 zl. jakožto podporu. Že by jí je byl snad proto
dával, aby jí přiměl snad k tomu, aby se podepsala
na dlužní úpis, kterým by mu byla povinnována za
vystavění domku 550 zl. zaplatit, to je prý pouhá
vytáčka ze strany jeho. Obžal. setrvává při tom, co
již dříve udala, že jí totiž Veber v novokdýňské
věznici prosil, aby ho neuváděla do většího neštěstí
a vyčítal jí, proč ten oheň u Hostašů na něho vy-
zradila. — Obž. Veber konfrontován s Bílou pro-
hlašuje, že prý chce na to umřít, je-li jediné slovo
její pravdivé. Obžalovaná opakuje mu vlastní jeho
výroky do tváře. Veber stereotypně na to odpovídá:
„Vždyť je to lež.“ Ona vzala prý Šveinera, který má
pověsť zloděje, jenom k Vebrovu nalehání k sobě
do bytu a k návodu jeho o ohni se s ním umlouvala.
Obžalovaný Bedřich Šveinar, vulgo Štrabancl,
jest 29 let stár a z celého jeho zevnějšku, bídou
zmořeného, dá se soudit, že jest na nejlepší cestě k
úplné mravní spustlosti a zvrhlosti. Šveiner jest že-
nat, otec 4 dětí a svého zaměstnání nádenník. Po-
věst ho prohlašuje za člověka, který nečiní velkého
rozdílu mezi mým a tvým. Výpovědi jeho se sho-
dují s výpověďmi M. Bílé. I on svádí vše na Vebra
a praví, že tento jest příčinou všeho jeho neštěstí.
Kdyby ho nebyl poznal, nikdy nebylo by prý se
to stalo. Dal prý si říci, aby zapálil u Kadlece v
Hluboké, jenom velkou nouzí doma donucen. Děti
neměli co jíst a odměna 30—40 zl. velice ho lá-
kala. Veber mu pověděl, jak to všechno má udělat,
dal mu sám hubku a nařídil mu, aby jeho jmenem
požádal Bílou o kus hadru, aby prý to na něm ne-
zůstalo. Veber dal mu krátce před tím 4 šestáky,
aby prý si nakoupil kuráže! Šveiner se vskutku také
k činu tomu opil. Veber stěžoval si mu, že mu ne-
zbýva nic jiného, má-li dostat peníze, nežli dát to
stavení v Hluboké zapálit. — Šveiner s Vebrem kon-
frotován, opakuje tomuto znovu vše do tváře. Veber
dušuje se však, že o tom nic neví a že je Šveiner
naň umluven. — Při konfrontování téhož obžalova-
ného s Bílou tvrdí tato opět, že nevěděla, nač ten
hadr Šveiner od ní chtěl.
Výslech obžalovaných skončil o 5. hod. odpol.
(Výsledek přelíčení podali jsme již předešle).
Krádež. Z pondélka na úterek v noci ukradena
byla jistému občanu v Milavčích dobře vykrmená
svině z uzavřeného chléva. Po zloději dosud marně
se pátrá.
Petrohrad v dýmu zahalen. Po několik dní
jest celé hlavní město ruské říše v dýmu zahaleno
a kouř vniká nejen do domů, nýbrž i do divadel a
chrámů, což jest zdraví zajisté škodlivé. Příčina
toho všeho je, že rozsáhlé lesy u Pavlovska, Kol-
pine a na cestě do Lugy neustále hoří, aniž by se
to mohlo nějakým způsobem zabrániti. Zdali oheň
ten byl založen, nelze s určitostí tvrditi. Pro město
však, jež protékají dvě řeky a více jiných průplavů
protíná, není jiného nebezpečí.
Zpráva záložny zdejši za měsíc říjen 1882.
Příjem: Na závodní podíly vloženo zl. 120.—.
K reservnímu fondu vloženo zl. 12.—. Vloženo od
členů na vklady zl. 9899.89. Vloženo od nečlenů na
vklady zl. 3853.24. Splacené zápůjčky zl. 10376.—.
Splacený úrok zl. 2621.53. Různý příjem zl. 4.18.
Hotovosť pokladniční koncem měs. září zl. 9789.92
Úhrnem zl. 36676.76. Vydání: Vybráno ze vkladů
od členů zl. 7876.01. Vybráno ze vkladů od nečlenů
zl. 1332 85. Vybráno na úrocích ze vkladů zl. 7.47.
Udělené zápůjčky zl. 19028.—. Různé vydání zl. O.12.
Úhrnem zl. 28244.45. Hotovosť pokladniční koncem
října zl. 8432.31. Součet jak svrchu zl. 36676.76.
Střibrnou svatbu slaviti bude 24. t. m. bý-
valý dozorce tratě zdejší p. Weber s chotí svou.
Na silnici zabit. Statkář Jan Bachmayer z
Willersdorfu v Dolních Rakousích, kterýž 13. t. m.
byl ve Vídni za obchodem a druhého dne k poledni
ve svém jednospřežním vozíku domů se vracel, byl
k večeru mezi Riedem a Gablicí nalezen zabitý a
oloupený.
Dřiví obce zdejší pro rok 1883 dle systému
odprodejné vydražil včera obchodník p. Gröber z
Norimberka, nabídnuv nad ceny vyvolané 1 krejcar
pr pevný metr. Vyvolací cena byla dle usnešení za-
stupitelstva obce ta, za níž letošní dříví bylo pro-
dáno. K dražbě dostavilo se celkem 6 intresentů a
sice 5 z Německa a 1 Čech z Plzně. Licitace po-
čala po dlouhém vyjednávání pánů interesentů mezi
sebou před radnicí — teprvé za šera večerního za
svitu lamp. Všickni interesenti dostavili se sice do
dražební síně, vyjma p. Gröbra však nikdo ani ne-
cek. Dlužno zde poznamenati, že na základě usne-
šení zastupitelstva obce, jehož provedení přenecháno
městské radě, přistoupila tato k dražbě včerejší, te-
prvé pak, když po vypsaném řízení offertním při ote-
vření offertů 10. t. m. konaném se shledalo, že ne-
nabídl nikdo cenu takovou, za níž bylo dříví letos
prodáno, a jelikož pod cenu tu dle usnešení zastu-
pitelstva obce dříví prodáno býti nesmělo.
Zřízení rakouského sboru gard. „Schles. Ztg“.
sděluje, že jest v plánu zříditi zvláštní rakouský gar-
dový sbor. Příčinou jest prý obava, ze by nová or-
ganisace vojenská mohla zůstaviti stopy hledě k otázce
národnostní. Dle toho plánu vyloučily by se z celého
vojska 102 setniny čili 25 praporů; z těch pak utvo-
řil by se zvláštní sbor gard, jehožto sídlem byla by
Vídeň a jenž by představoval jaksi celou armádu.
Gardové setniny různých pluků byly by často stří-
dány, čímž by znenáhla všem vojenským příslušníkům
stala se garnisona vídenská přístupnou. Tím pak
staly by se styky veškerého vojska ještě silnějšími.
Oficiósní list, do něhož přešla tato zpráva, nepřikládá
ji víry z příčiny té, že zrovna ve státech, jež mají
gardové sbory, jako v Prusku a Německu, jedná se
nyní o jejich zrušení.
Na cestě přepadena. Zdejší, as 60. roků stará,
občanka K., jdouc tyto dni do Kyčova, setkala se
po cestě s mladším mužem z Kyčova, který po
krátké rozmluvě počal jí činiti násilí. Žena však
bránila se a muž, vída z daleka přicházeti lidi —
stařenu opustil.
Tržní ceny v Domažlicích.
Hektolitr
Dne 16. listopadu
II.  III.
I. 
Pšenice .
Žito . . .
. .
Ječmen . .
. . .
Oves . . . . . .
Brambory . . . .
Hrách . .
Zelí (hlávky) 1 kopa
7.89.
6.15.
5.48.
3.18.
7.52.
5.85.
5.20.
2.95.
7.25.
5.42.
4.40.
2.82.
Maerz, tržní revisor.
Tah pražské loterie: 12. 34. 85. 35. 13.
Truhlářský dělník
na fournýrovany nábytek, a
mravný hoch do učení
přijme se v truhlářské dílně
Josefa Kalouse v Domažlicích.
J. Anděla
zámořský prášek
usmrcuje
štěnice, blechy, šváby, moly, rusy,
mouchy, mravence, svinky, roztoč
ptačí, vůbec všechen hmyz s takřka
nadpřirozenou rychlostí a jistotou,
tak že po veškerém plodu hmyzu
pražádné stopy nezůstane. Pravý
lze dostati v materialním obchodě
„u černého psa“
v Husově (Dominikánské) třídě v
Praze, sklady na venkově všude, kde
dotýčné plakáty vyvěšeny jsou.
V Domažlicích u p. M. Grünhuta, kupce.
V Horš. Týně (Bischofteinitz) Karel J. Eckardt.
V Klatovech u pana J. Franka, droguisty.
0000000000000
00000000000
Josefina Nikitschová,
měsťanka zdejší,
stěhujíc se z Domažlic do Prahy, dává
tímto všem milým přátelům a známým,
zde i v okolí
srdečné „s Bohem!“
000000000000000000000000000
