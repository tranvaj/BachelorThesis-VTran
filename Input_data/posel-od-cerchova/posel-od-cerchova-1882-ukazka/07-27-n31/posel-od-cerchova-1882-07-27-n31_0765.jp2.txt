vybízející k hojnému účastenství, rozesýlaná po ce-
lém okolí, neminula se cíle svého. V neděli 16. t.
m. obyvatelstvo nýrské a z okolí dlouhým tahem
táhlo do blízkých Dešenic. Křesťané táhli pěšky,
židé ale, jichž bylo převaha, dali se táhnouti. Před-
seda nýrského Schulvereinu, c. k. okr. školní inspek-
tor p. Fr. Hikisch odjel napřed již poledním vla-
kem, aby v místě výletním, vše řádně připravil.
Účastníci zdobeni oblíbenými v Berlíně chrpami vtáhli
slavnostně do Dešenic a že byl den parný a pivo dobré,
netřeba dokládati, že průvod se rozběhl. Brzy za-
znívaly jindy tichou obcí známé písně: Deutsches
Lied, Wacht am Rhein a j. v. Tu ale z čista jasna
uhodilo. Milý a dle „Pilsn. Ztg.“ všeobecně oblí-
bený c. k. auskultant a bývalý buršák Gutwillig
utkal se v boj s jakýmsi příslušníkem sousední říše,
nachmeleným to bavorákem, z čehož brzy strhla se
pranice, G. byl na zem povalen a sklenice na něj
mířená zasáhla ve všeobecném zmatku hlavu nýr-
ského podučitele Pellera tak silně, že raněný byl
ihned krví zbrocen. Pekelnou vřavou, spoustou na-
dávek a konečným vyhazovem rušitelů pokoje za-
končil výlet Schulvereinu. Tak jako trestní soud
skončil výlet plzeňské Liedertafel dne 17. července
1881 do Nýrska, tak skončí též letošní výlet nýr-
ského Schulvereinu do Dešenic.
Krádež. Ve čtvrtek 20. t. m. odpůldne vlou-
dil se do Konopovic dvora v Krastavicích zloděj,
použiv doby této, kdy vše bylo na poli zaměstnáno
a ukradl tam šatu a jiných věcí v obnosu 109 zl.
Krádež ta nebyla ihned spozorována a tak stalo se,
že teprvé v neděli byla četnictvu zdejšímu oznáme-
na, kteréž pátravši v celém okolí, nalezlo v různých
vesnicích okresu horš.-týnského posud 22 šátků hed-
bávných z krádeže té pocházejících. Posud nena-
lezli se 2 takové šátky, 1 hodiny a 2 zl. na peně-
zích, což ceněno as na 20 zl. Zloděj posud vypá-
trán nebyl.
Utopil se. Dne 19. t. m. koupal se v Labi u
Liběchova poručík dělostřelecký v záloze, pan Eme-
rich Svoboda, syn městského stavitele p. Jos. Svo-
body v Praze. Dostav se do hlubiny, zachvácen byl
křečí, a dříve než dostavila se pomoc, utonul. V
Liběchově meškal za příčinou vojenského vyměřování.
Hra přírody. V klášterské zahradě zde vykvé-
tla letos růže a ze středu květu toho vyrostla 21/2
ctm. dlouhá stopka, na jejíž konci zdárné poupě se
vyvinulo.
Perle v Čechách. Z Rosbachu u Aše dochází
zpráva, že v tamějších potocích nalezeno bylo při
chytání raků množství překrásných perlí. V krajině
tamější provozován byl lov perel již před 300 lety
a byli to hlavně Benátčané, pracující v dolech mí-
šeňských, kteří těžili z pokladu uloženého v poto-
cích, jež ústí do řeky Alstry. Později přešlo právo
loviti perle v tamější krajině na jistou rodinu oleš-
nickou. Výtěžek byl velmi značný, neboť odvedeno
v roce 1685 z Prahy najednou 226, do Drážďan 220
a později ještě 186 kusů nejkrásnějších perlí. Ve-
škeré potůčky a potoky, kde perle se nalezaly, roz-
děleny byly od znalců na 10 zon, z nichž jedna ka-
ždého roku byla důkladně prohlednuta. Opatření po-
kládáno za nutné, jelikož prý perle „uzraje“ teprvé
v desíti letech. Později zanikl lov perlí v okolí aš-
ském úplně. Nalezené perle jsou dílem jasné, dílem
červenavé, modravé a barvy mléčné. Perle z okolí
tamějšího mají cenu značnou. Před 150 lety obdr-
žel kurfiřt saský collier z ašských perel, jenž uložen
v tak zvané zelené komoře drážďanské. Cena collieru
toho páčí se na 10.000 marků.
Deštivé počasí, jež po celý týden již trvá, po-
číná býti povážlivé v nynější době žní. Čím více
deště přibývá tím více ubývá teploty. Dnes n. p.
po několika dní potrvavším deštěm ukazoval teplo-
měr R. ráno pouze 7°% na chráněných místech 8°
tepla. —
Z nouze vražednici svých dítek. V obci Kra-
molíně blíže Nepomuku stala se dne 22. t. m. straš-
ná událost. Antonie Sloupová, manželka chudého
dělníka, mimo domov svůj zaměstnaného, upadla v
poslední dobu v krutou nouzi, tak že nemohla dít-
kám svým zaopatřiti ani chleba ani oděvu. „Pošlete
děti žebrotou,“ radili jí lidé. Sloupová měla však na
radu tu jedinou toliko odpověď: „Raději zemru, nežli
bych to učinila“. V posledních dnech dostoupila nouze
ubohé rodiny stupně nejvyššího. Sloup toulal se svě-
tem a když přišel domů, tloukl ženu svou i dítky.
Chleba nepřinesl nikdy. Nešťastná matka odhodlala
se následkem toho k osudnému kroku. Seškrábala
se sirek fosfor, namíchala jed do kořalky a donutila
děti, aby se napily. Sama vypila ostatní. Devítiletá
dceruška její zemřela následkem požitého jedu v ně-
kolika hodinách, Sloupová nalezá se v nebezpečenství
života, kdežto dvě menší dítky vyvázly již úplně z
nebezpečí.
„Nedbala pečetě úředního.“ Ku zprávě pod
tímto záhlavím v předešlém čísle l. t. sdělené do-
kládáme, že dle sdělení občanky H. tato proti ko-
misí stavební policie se sekerou v ruce, jak prvotně
nám sděleno bylo, se nepostavila.
Zrušení poštovného za časopisy. Vrchní pošt-
mistr Spojených obcí severoamerických pan Howe,
poslal kongressu list, v němž odporučuje zrušení
poštovného na všechny časopisy v zemi, poněvadž
prý tím služba neutrpí a šíření osvěty se napomůže,
neboť z časopisů že národ nejvíce se naučí, více
než-li ze kterýchkoli jiných druhů spisovných
Ottovy miliony ve Vídni byly konečně rozdě-
leny. Přibuzní s matčiny strany Kateřina Schmidtová
a její přátelé, jsou hlavními dědici, kdežto ostatní
osoby, jež si nárok na dědictví činily, se odbudou
částkami po 25.000 zl.
Schulvereins-Fest odbývá se dnes v Haselba-
chu a dostavili se, jak nám sděleno, dnešním po-
ledním vlakem hosté z Vídně.
Žita v mnohých polohách krajiny naší jsou le-
tos na dobro zničena mrazem padnuvším na 18.
června, tak, že mnozí hospodáři nedají je ani mlá-
tit ukládajíce je z pole hned co pouhou slámu. Kdežto
mnoho tisíc škody spůsobeno mrazem tím na žitech,
počíná i oněm žitům, jež z mrazu byla šťastně vy-
vázla a nyní požáta na polích jsou, hroziti pohroma
jiná — pohroma přílišného mokra a možného po-
rostu.
Nehrajte s koňmi. Tyto dni posadil otec malé
dítko své na koně zapřaženého ve voze zde na ná-
městí před domem stojícím. Koně zděsili se a sotva
že zbylo otci času dítko uchopiti, neboť koně tryskem
uháněli z místa. Bez mála byli by otec i dítko
přišlí k úrazu.
Dodatečné zprávy politické.
„Daily Telegraphu“ se sděluje, že Arabi paša
zaslal včera místokráli návrhy míru a nabízí, že
sám vstoupí do kláštera! Ponechávaje si plat a ho-
dnost plukovníka, žádá tutéž milost pro svoje sou-
druhy. Místokrál předložil návrhy ty anglickému
generálu Alisonovi, žádaje za jeho dobrozdání.
Mussurus paša oznámil včera ráno anglické
vládě, že sultán chce bez průtahu poslati vojsko do
Egypta.
Směs.
Konfiskovaný harem. Vyhnaný emir heratský
Achmed Ejub chan utekl se, jak známo, do Tehe-
ranu, kdež dostává od šacha perského měsíční pensi
1009 tomanů (4500 zl.) Při zmateném útěku z He-
ratu nebylo však emirovi možno, vzíti sebou četný
svůj harem, sestávající as ze 300 žen; vyvolil si tu
jen dvanáct nejkrásnějších z nich; převlekl je do
vojenských šatů a vřadil je do svého průvodu, kdežto
ostatní ženy ponechal v Heratu pod dozorem svého
bratrovce Daur chana a 3 náčelníků kleštěnců. Před
několika nedělmi žádal vyhnaný panovník emira af-
ghanského Abdurrahmana chána, jenž ostatně jest
též jeho bratrovcem, aby propustil ženy jeho zbylé
v Heratu. Abdurrahman chán však to rozhodně ode-
přel. Nyní se ujal nebohého potentáta sám šach a
požádal emira afghanského, aby zadržený harem byl
vrácen opět svému majiteli.
Zastřelen před carem. Dne 15. července pro-
cházel se car Alexander III. parkem v Petěrhofu.
Se zálibou pozoroval dělníky zahradnické, kteří ne-
daleko cesty pracovali. Car chtěje promluviti s jed-
ním z nich, pokynul mu rukou, aby se k němu pří-
blížil. Dělník odhodiv rýč, běžel k carovi. Sotva
však doběhl k němu na 2—3 kroky, padne rána, a
dělník svalí se mrtev k nohoum carovým. Stráž na
blízku se nalezající viděla dělníka utíkat proti ca-
ru, aniž by si všímnula, že tento sám byl dělníka
vyzval, a dle rozkazu jí daného, střeliti po každém
cizím, jenž by caru přiblížiti se chtěl, skutečně na něj
vystřelila. Car byl velice dojat touto událostí, sám
pomahal zvednouti mrtvolu nešťastníka a nařídil,
aby o jeho vdovu a dítky jak náleží bylo postaráno.
Velké jmění generala Skobeleva, které vy-
náší ročně 100.000 rublů příjmů, bude rozděleno
třem sestrám zesnulého stejným dílem. Manželce
Skobelevově, s níž byl rozveden, připadne poměrně ne-
patrná roční suma. Se Skobelevem vyhynul mužský
kmen této rodiny.
Meteor ve Vatikáně. V sobotu, as o čtvrt na
1 hodině s poledne rozlehla se papežským palácem
silná rána. Švýcaři, palácové gardy, papežští četníci
vše v divém zmatku běhalo sem tam, každý se chtěl
dozvědět, co se stalo. Někteří dokonce chopili se
zbraní, domnívajíce se, že Vatikán jest bombardován.
Poplach ten spůsoben byl pádem meteoru značné
velikosti, bylť 30 centim. dlouhý a as 8 centim. ši-
roký. Rána byla tak silná, že ji bylo slyšet po ce-
lém Římě. Ti kdož byli přeslechli výstřel, oznamu-
jící poledne, upravili dle této rány hodinky, a tak
se stalo, že většina hodin šla toho dne o čtvrt ho-
diny později.
Stavební dříví, praví jeden amerikánský časo-
pis, bude se dělat v budoucnosti ze slámy. Ono bude
závoditi s nejlepšími druhy dřeva; může se vyrá-
běti v jakékoliv délce od půl čtvrta metru až do
80. centim. šířky. Cena kupní není vyšší nad cenu
nejlepších druhů smrkového dřeva. Vzorky, jež byly
právě vystaveny, udržují tak dobře hřebíky jak dříví
a mohou býti tak hlazeny jak se chce. Budoucnosť,
dle téhož časopisu nám uvede úplnou změnu v lát-
kách stavebních; dvéře, podlahy, střechy a okenní
rámy budou z papíru, pilíře a stěny ze skla, trámy
ze železa; zkrátka ani jedna část dříví v celém sta-
vení, a i když ho bude zapotřebí, tu bude zastou-
peno dřívím ze slámy.
Průplav suezský, jenž poutá nyní obecnou po-
zornost celého světa, prodělal již mnohé osudy. Byv
od turecké vlády odmítnut, našel Lesseps mocného
příznivce svého záměru v místokráli Saidu pašovi.
Dostal dovolení a zřídil společnost s privilejem na
99 let, po jichž uplynutí připadá průplav Egyptu.
Dne 25. dubna 1859 zasaven u Port Saidu první
rýč do země. Překážky hmotné byly ohromné; mu-
sely se dopravovat veškeré potřeby pro 25.000 děl-
níků, ba i pitná voda, již donášelo stále 1600 vel-
bloudů. Průplav otevřen 16. listopadu 1869 za vel-
kolepých slavností, jež stály khediva na 60 milionů.
Délka průplavu jest 160 klom. čili 861/2 m. míle,
šířka dna 22, šířka vodní hladiny 58—100 nám. m.,
hloubka 8 metrů. Veškerá vydání za stavbu a první
zařízení obnášela koncem roku 1876 491 milionů
franků. Stavby a inventář cení se na 21 milionů.
První přebytek 2 mil. vyzískán v r. 1872. V roku
1878 obnášely příjmy 31, výdání 16 mil., vyzískáno
tudíž 15 mil. V roce 1870 proplulo průplavem 486
lodí, v roce 1881 již 2727 s nákladem přes 5 mil.
tůn. Za tůnu platí se 10 franků, příjem obnášel 51
mil. fr. Z počtu tůn r. 1881 pripadá na jednotlivé
státy: Anglie 4,792 118, Francie 289.325, Nizozemí
187.900, Rakousko-Uhersko 115.776, Italie 113.252,
Španěly 103.500, Německo 59.415, Rusko 42.765;
Belgie 22.874 atd. Z veškerých tůn plulo 82 prct.
pod vlajkou anglickou. — Průplavem projíždí se za
16 hodin; větší rychlost se nedovoluje.
Srážka parníků. Na řece Ohio v severní Ame-
rice srazily se 4. července večer dva velké parníky
z nichž na jednom „Sciotu“ nalezalo se as 600 osob.
Druhý parník „John Lohmis“ pochroumán byl při
srážce této tou měrou, že začal se ponořovati. Z lidí
na něm se nalezajících nezachráněn skoro nikdo.
Z ráje manželského. „New. York Herald“ při-
náší následující poněkud sumárně noticku: Dne 1.
července zavraždilo ve Spojených státech sedm man-
želů své ženy. Zajímavé jest, že ani v jediném pří-
padě nebyla příčinou žárlivost. První zastřelil svoji
ženu, poněvadž volala o pomoc, když ji bil. Druhý
zardousil svoji manželku, poněvadž byl rozmrzelý
pro špatné obchody. Třetí probudil se v noci trýz-
něn žízní a poněvadž nenalezl ve špižírně ani vína,
ani kořalky, vrazil svojí spící ženě nůž do srdce.
Čtvrtý běžel na policii a oznamoval, že se někdo k
němu vloupal a zavraždil jeho ženu, avšak vyšetřo-
váním bylo zjištěno, že muž ten sám zastřelil svoji
ženu a odcizil její jmění, aby mohl se svou milen-
kou odcestovat do jiné krajiny. V Milfordu otrávil
černoch jeden svoji krásnou, bílou paní, poněvadž
nechtěla jít s ním do divadla. V Cantoně oběsil ji-
stý farmář svoji ženu, poněvadž mu sousedé řekli,
že v nepřítomnosti jeho bije děti. V Adelphi koneč-
ně shodil muž, teprvé čtyry neděle ženatý, svoji
mladou paničku do propasti, poněvadž, jak pravil,
nelíbil se mu stav manželský. „New. York Herald“
navrhuje, aby všech sedm vrahů svých manželek,
kteří se dopustili zločinu toho v jeden den, bylo
oběšeno v jednu a tutéž hodinu.
Literatura.
Vzpomínka na doc. Dr. Fr. Novotného.
Napsal MUC. V. Hübner, předseda akademiků českých. S po-
dobiznou dra. Novotného. Cena její 30 kr. Čistý výnos jest
věnován fondu rigorosnímu a státních zkoušek akad. čten.
spolku v Praze.
Stručné navedení ku ladění piana. Dle
J. W—ta upravil J. D. Nákladem Fr. A. Urbánka.
Lepařovy přednášky o dětské kázni a o pěsto-
vání společenských citů v mládeži vůbec. Nákladem „Budče“
roudnické.
Slovanské čtění seš. 10. obsahuje ruské a polské
texty s meziřádkovým překladem českým. Nakl. A. Reinwart.
O nemocech školních. Dle dra. Ad. Baginského.
Nákladem Fr. A. Urbánka. Ve prospěch spolku k podpoře
chudých kandidátek c. k. česk. ústavu ku vzdělání učitelek.
Fr. Hellwalda „Země a obyvatelé její“ díl III.,
seš. 6. a 7. Celého díla seš. 56 a 57.
Nová knihovna pro mládež. Řada II. Obsah:
Mladý kouzelník. Sepsal Štěpán Bačkora. S 28 obrázky.
Stručná katolická liturgika od Dom. Aloise
Špachty, doktora bohosloví a osobního děkana v Karlíně.
Čtvrté vydání. Nakl. Fr. A. Urbánek.
Zábavné Listy roč. IV. seš. 23. Nakl. Al. Hynek.
podán.
(Zasláno).
Telegram „Platte bozenu rehori bud plny,“ jejž
líčí „Domaž. Listy“ v předešlém čísle svém co te-
legram zbídněný, jak úřadně zjištěno vyřízen jest
přesně dle podaného rukopisu, arci s použitím pouze
oněch písmen, jichž zákon telegrafní užívati povoluje.
Že zákon ten posud nemá znamének pro písmena
ť, ž, Ř. ř, ď, ý atd. není vina nížepsaného, a an
smysl celého telegramu jest nejasný, byl adresatu
dodán věrně tak jak z Prahy přes Cheb byl sem
Gerl, c. k. telegrafista.
Těm, jichž se to týká!
Což ta záležitost zařízení malého trhu v městě
zdejším — usnula?
K—
Tržní ceny v Domažlicích.
Hektolitr
Dne 27. července
I.  II.  III.
10.30.
7.38.
Pšenice
Žito . .
Ječmen . .
Oves . . .
Brambory . .
Hrách . .
Zelí (hlávky) 1 kopa
6.45.
4.32.
10.22.
7.10.
6.28.
4.20.
10.—.
6.60.
6.10.
4.—.
M. Maerz, polic. komisař.
Tah pražské loterie: 1. 43. 48. 45. 68.
