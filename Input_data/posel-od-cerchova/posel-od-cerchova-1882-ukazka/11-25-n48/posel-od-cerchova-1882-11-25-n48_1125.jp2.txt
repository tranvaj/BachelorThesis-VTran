c.. h,
4,2
Ročník XI.
V Domažlicích, dne 25. listopadu 1882.
Číslo 48.
POSEL OD ČERCHOVA
Vychází každou sobotu o 4. hodině odpoledne, v knihkupectví Jiřího Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . . 1 zl. 33 kr.
čtvrtletně . . 1 zl. 20 kr.
1 zl.
čtvrtletně . . .
40 „
do Ameriky . . 1 „ 46 „
půlletně . . 2 „
„
2
půlletně . . . .
Donáška do domu 6 kr.
ročně . . . 4 „ 80 „
.
.
ročně
Domažlický týdenník pro zájmy politické, obecné a spolkové.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, ruko-
pisy se nevracejí. Plat inserátů obnáší za řádku třísloupcovou poprvé 3 kr., za každé
následující uveřejnění 2 kr. a platí se hned při objednání.
Jednotlivá čísla stojí 10 kr.
4 „
Přátelům české mládeže!
árod nehasne, dokud jeho jazyk žije! Mateřská řeč je po-
svátný talisman, jejž národové velcí i malí chovají co nej-
světější odkaz svých předků, v něm spatřují svou chloubu,
v něm zří jedinou záruku svého života. A proto také Čechové hájí
svoji zpěvnou materštinu, proto Čechové dbají toho zvlášť v době
poslední, aby žádný lístek národního našeho stromu neodumřel, aby
každá jeho sněť mile se zazelenala, aby také ti, kdož jsou povinnostmi
odkázáni dlíti mezi lidem německým, aby také ti mohli nabývati
svého vzdělání řečí mateřskou.
„Svoji k svému!“ pravil Palacký a dle toho hesla zřídila se
v Praze „Ústřední Matice školská“, spolek nejnárodnější ze všech,
co jich máme, kterýž sobě vytknul za úkol zřizovati školy tam, kde
jich mohou Čechové dosíci jenom cestou soukromou, vytknul sobě za
cíl, vymaňovati dítky českých rodičů z poroby duševní, z německých škol.
S chloubou se honosíme také my, že naše královské město
zachovalo na nejzazším západě povždy ryzosť naší materštiny, s obli-
bou slýcháme, že stalo se pevným štítem a ochráncem řeči české.
S hrdostí vzpomínáme toho, že v nejbližším našem okolí svedeny pro
samostatnosť českého národu památné bitvy Břetislavem I. r. 1040
u Brůdku poblíž Všerub, Prokopem Velkým r. 1431 pod velebným
Riesenberkem, rádi se honosíme vřelým přátelstvím, jaké choval ná-
rodní rek Žižka k předkům našim, uznávaje vytrvalou jejich obětavosť
ve prospěch národa.
S blahým pocitem očekávali a súčastnili jsme se slavnostního
otevření české školy na Kubici. Leč pomněme, že podobných nutných
škol jest v Čechách, na Moravě a ve Sleszku veliký nedostatek. Také
v jiných krajinách, na rozhraní národnostním čekají tisíce dítek
českých na ten šťastný okamžik, kdy se jim otevře brána ku vzdě-
lání v řeči mateřské!
Leč, aby se mohlo dítkám těm v brzku dopřáti toho štěstí,
jest potřebí značných peněžitých prostředků, jež nelze jinak opatřiti,
nežli obětavostí probudilého českého občanstva.
A proto se strojí královská matička Praha a po jejím pří-
kladu Plzeň a četná jiná města česká k národnímu podniku, aby
uchystala skvělý dar na vánoční stromek naší „Matice.“
Také my bychom neradi dopustili, aby naše ryze české město
nalezalo se mezi posledními a proto se obracíme k Vám spanilomyslné
paní a dívky, k Vám stateční občané zdejší, kteříž při každé příle-
žitosti osvědčujete vroucnosť citu vlasteneckého:
„Poskytněte nám podpory Své v úmyslu, který chceme pro-
vésti ku zdaru naší „Matice“!
Ku cti našeho města, s blahým vědomím o ná-
rodní probudilosti sdělujeme, že četné vlastenecké
slečny zdejší s ochotou, jaká vymáhá nezlomné úcty,
uvolily se obětavě, že budou sbírati milodárky ku
tombole ve prospěch „Ústřední Matice.“
Nežádáme darů skvělých ani drahých; nepatrný dárek, oběto-
vaný z upřímného srdce nabývá ceny stonásobné.
Láska k vlasti, láska k materštině mění v perlu dárek sebe
skrovnější. A proto znovu prosíme:
Dopřejte nám pomoci své, abychom také z našeho
města mohli zaslati slušný novoroční dárek do vínku naší
Matice!
Pořadatele.
Feuilleton.
Historie Venuše Kapitolínské.
Kapitola I. (Jeviště: Dílna umělce v Římě).
„Jiříku, jak Tebe miluji.“
„Bůh žehnej Tvé věrné srdce, Marie, vím to
proč však jest otec Tvůj tak tvrdým a ukrutným?“
„Jiříku, on smýšlí s námi dobře; umění zdá
se mu však hloupostí . . . . on rozumí jen svému
smíšenému zboží. On myslí, že bys mne nechal hla-
dem zemříti.“
„Prokletá buď jeho moudrosť! Proč nejsem
hrabivým kramářem bez srdce, proč jsem bohumi-
lým umělcem, který nemá co jísti?“
„Nebuď málomyslným, drahý Jiříku — všechny
předsudky zmizí, až budeš míti padesát tisíc dolarů.“
„Padesát tisíc dáblů! Dítě, vždyť jsem áni činži
nezaplatil . . . .
Kapitola II. (Jeviště: Obydlí v Římě).
„Můj zlatý pane, jest to zbytečné, dále o tom
mluviti. Nenamítám ničeho proti Vám. Nemohu
však dopustiti, aby dcera má vzala si puding z lásky,
umění a hlad . . . neboť jiného jí beztoho dáti ne-
můžete.
„Jsem sice chudým, pane, přiznávám se k tomu.
Není sláva ničím? Velmi ctihodný Bellamy Foodle
z Arkansas řekl, že má socha Ameriky jest zname-
nitým dílem sochařským, a myslí, že mé jméno bude
později velmi slavným.“
„Hlouposti. Co rozumí tento osel z Arkansasu
takovým věcem? Sláva není ničím, prodejná cena
Vašeho mramorového hastroše jest hlavní věcí. Vy
potřebujete půl roku, abyste jej vytesal, a nedosta-
nete ani sto dolarů. Ne, pane, ne! Ukažte mně
padesát tisíc dolarů, a dostanete dceru mou — jinak
vezme si mladého Šimpera. Dávám Vám půl leta
času, byste tu částku sehnal. Dobré jítro pane.“
„Ach! Běda mi!“
Kapitola III. (Jeviště: Umělecká dílna).
„Jene, příteli mého mládí, jsem nejnešťastněj-
ším z lidí!“
„Ty jsi osel!“
„Nic mně nezbylo, co miluji, — jen má socha
— a hleď, ona nechová pro mne ani dosti málo sou-
strasti ve své mramorové tváři — tak krásné a bez
srdce.“
„Ty jsi hlupák.“
„Jene.“
„Hlouposti! Neřekl jsi, že máš půl leta času,
bys peníze ty sehnal?“
„Jene, nedělej si ze mne blázna! Kdybych měl
šest století času — co by mně to bylo platno! Co
může člověk nešťastný, beze jmena, bez jmění a
přátel poříditi?“
„Hlupáku! Bázlivče! Slabochu! Půl leta času
ku sehnání peněz . . . . pět měsíců postačí!“
„Jsi bláznem?“
„Půl leta . . . jest příliš mnoho času. Nech
mne jen jednati. Já ty peníze seženu.“
„Co pravíš Jene? Jak můžeš tak ohromnou
sumu opatřiti?“
„Přenecháš mně to a nebudeš se v ty věci mí-
chati? Ponecháš mně vše na vůli? Chceš přísahat,
že ke všemu svolíš, co učiním? Slíbíš mně napřed,
že nebudeš mně překážeti?
jsem celý pryč —
„Mně jde hlava kolem —
přisáhám!“
Jan vzal kladivo a urazil „Americe“ opatrně
nos. Ještě jednou pozdvihl kladívko, a dva prsty
padly na zem, — po třetí udeřil, a část ucha ulétla,
— ještě jednou a prsty u nohou byly porouchány
a rozdrobeny — ještě jednou a levá noha od kolena
dolů ležela co hromádka střepů na zemi.
Jan vzal klobouk na hlavu a odešel.
Třicet minut pohlížel Jiřík na rozbitého zohyz-
děného hastroše, a pak upadl na zem a svijel se v
křečích.
Jan se brzy po tom vrátil s vozem, uložil
umělce se zlomeným srdcem a sochu s rozlámanými
údy do něho, a odejel zpívaje si tiše píseň. Umělce
odvezl do svého bytu, se sochou jel dále, až zmizel
na cestě ku Quirinálu.
Kapitola IV. (Umělecká dílna).
Půl roku uplyne dnes o druhé hodině! Jaké
to trápení! Mé žití jest zničeno! Kéž bych byl
mrtev! Včera jsem nevečeřel! Dnes asi nebudu sní-
dat! Netroufám si jíti do hostince! Zdali mám
hlad? — nemluv o tom. Švec mne trápí až do
krve! krejčí mne sužuje — domácí mne pronásle-
duje! Jsem nešťastným! Jana jsem od té nešťastné
hodiny neviděl. Ona se na mne tak laskavě usmívá,
když se na ulici potkáme, však její otec poroučí jí,
aby se ohlédla jinam . . . Kdo pak to klepá na mé
dvéře? Kdo mne to pronásleduje? Že to jest ten
zlomyslný švec. Dále!“
