Studenti domažlického gymnázia pořádají zítra benefiční orchestrální koncert na podporu chudých spolužáků. Kvůli svatodušním svátkům budou jízdní ceny vlaku do Vídně 27. května zlevněny na polovinu. Na gymnáziu začnou 22. května maturitní zkoušky písemnými pracemi. Zábava Občanské besedy ve Staňkovech ve prospěch Ústřední Matice školské se 14. května vydařila za hojné účasti a sklidila velký úspěch, zvláště vystoupení domažlického salonního kvarteta.