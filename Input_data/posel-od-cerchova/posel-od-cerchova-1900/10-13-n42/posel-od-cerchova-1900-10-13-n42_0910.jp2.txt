ale na r. 1900 bez ohledu na výsledek rekursu byla
vyměřena živnostní daň opět vysoko, oznamuje, že nutno
opětně rekurs podati. — Vzato na vědomí.
Před jednáním o dalších bodech programu vyžádal
si slovo p. Tomáš Milota, jenž oceňuje zřízení chodníku
k nádraží, žádá ale, aby také osvětlování chodníku a
cesty k nádraží bylo větší a podává v tom smyslu návrh.
Předseda vysvětluje, že o věci jednala již městská rada,
která přijala návrhy v tom způsobu, že svítilna na mostě
k nádraží přeložena bude na levou stranu silnice, aby
osvětlovala vedle hlavní silnice i vedlejší silnice po obou
stranách sirotčince, u vrat vedoucích k pile a do dvora
továrny p. Wolfa bude zřízena pro osvětlení této části
silnice nová svítilna a svítilna u domu p. Jos. Hrušky
bude přeložena na levou stranu silnice, aby zároveň
osvětlovala cestu vedoucí k cihelnám. Také na týnském
předm. zřízena bude nová svítilna, která bude postavena
na hořejším rohu „u sv. studny“, aby prostranství zde
se nalézající částečně i uličku k hostinci „u Šumavy“
vedoucí osvětlovala; svítilna před č. 49 t. př. bude
přenesena mezi čísla 72 a 45 téhož předměstí, aby
byla osvětlena i úzká ulička mezi č. 54 a 55/a. —
Opatření tato se schvalují.
P. ředitel Frt. Kovář projevuje při té příležitosti
přání, aby zároveň proveden byl přijatý již návrh na
osvětlení sadu Příhodova.
P. Jos. Srna tlumočí přání obyvatelstva ve Spálené
ulici, aby ulice tato byla lépe osvětlována.
P. T. Milota žádá, aby vydáno bylo nařízení, aby
lampáři svítilny v čas rozsvěcovali a podle potřeby
petrolejem napájeli a jím zbytečně neplýtvali.
Radní p. Jos. Ludvík upozorňuje na přijatý návrh,
aby osvětlování města pronajato bylo. — Předseda
prohlašuje, že přednesené návrhy a přání předloženy
budou městské radě k úvaze.
P. Jan Solfronk pronáší přání, aby redakce místních
listů přinášely podrobné zprávy ze schůzí obecního
zastupitelstva.
Když byli ještě pp. Ant. Hruška a Jan Halík
projevili přání, onen, aby členové městské rady nebrali
podílu na dodávkách obecních, tento, aby účet výstavby
a zařízení jatek uzavřen byl, přikročilo se k vyřízení
ostatních čísel programu.
2. Zpráva o rozdělení obecní agendy mezi jedno-
tlivé členy obecního představenstva. — Jednotlivé
referáty správy obecní za příčinou potřebné intervence
při úředních výkonech purkmistrovského úřadu, pak
při komisích a podobných příležitostech hospodářství
obecního se týkajících, přiděleny členům městské rady
takto: p. Dr. Ant. Steidlovi patronátní a školní,
p. Jos. Ludvíkovi referát lesní (povšechnou
správu jeho vede městská rada), p. Max. Duffkovi
chudinství a veřejné ústavy, p. Dr. Aug. Halíkovi policejní
a zdravotní, p. Aug. Wimmrovi stavební a hospodářský
a p. Janu Ludvíkovi finanční a úřední. K tomuto rozdělení
přednáší p. Antonín Kalous návrh, jejž odůvodňuje §.
30. ob. zř., že výbor jest orgánem usnesení činícím
a přihlížejícím a čl. 14. jednacího řádu pro obec.
zastupitelstvo, aby obecní zastupitelstvo ku vlastní své
informaci zřídilo komise, tak zvané odbory podle
jednotlivých referátů, jimž by předsedal onen městský
radní, jemuž dotyčný referát přidělen byl a sice jen za
tím účelem, aby obecní agenda nespočívala jen v
rukou rady, nýbrž také ve výboru. Návrh tento po
delším jednání se přijímá a bude volba do odborů
položena na program schůze příští; spolu schvaluje se
návrh radního p. Max. Duffka, aby městská rada vy-
pracovala a předložila návrhy na opravu jednacího řádu.
Delší debata rozpoutala se o návrhu p. Jiřího Fürtsche,
aby v pivovarním odboru zastoupeni byli též členové
obec. výboru. Po delším jednání postupuje se návrh
městské radě, aby jej uvážila a příští schůzi obecního
zastupitelstva určitý návrh předložila.
3. Volba dvou verifikatorů a jich náhradníků ku
potvrzování zápisů, o schůzi obecního zastupitelstva
sepsaných ve smyslu § 50. obec. zř. — Za verifikatory
zvoleni pp. Ferd. Samohrd a Josef Srna, za jich ná-
hradníky pp. Václ. Kicberger a Frant. Vimmer.
4. Opětná předloha záležitosti výpůjčky 30.000 K
jakožto zálohy na povolenou výpůjčku pro stavbu
dráhy za příčinou schválení, aby hypotekována býti
mohla. — K žádosti člena městské rady p Jana Ludvíka
vysvětluje p. předseda záležitosť této výpůjčky podrobně,
aby noví členové zastupitelstva o otázce této nabyli
úplné jasnosti, načež schvaluje se, aby na zamýšlenou
a již schválenou komunální výpůjčku 500.000 K povolen
byl úvěr ve spůsobě zálohy do výše 30.000 K na
přípravné práce projektované místní dráhy Domažlice-
Bor-Tachov za podmínek zemskou bankou určených
a se zvýšeným 5/8% úrokem, než činiti bude dočasná
eskontní sazba rakousko-uherské banky, kteréž zvýšení
obec domažlická následkem zhoršení peněžního trhu
zemské bance z vyplacených částek úvěru nahraditi
bude povinna. Výpůjčky této užije se částečně na
zaplacení záloh důchodem poskytnutých, aby peníze ty
opět jich vlastním účelům navráceny byly.
5. C. k. okr. hejtmanství zde zasílá žádost p.
Bedřicba Kicbergra, hostinského, o povolení ku přene-
sení hostinské živnosti z domu č. p. 94 do domu č p.
173 bezd. předm. (Chodská ulice). — Usneseno, aby
žádost za přenesení živnosti hostinské byla odporučena.
6. Totéž zasílá k vyjádření žádost pí. Majdaleny
Tůmové o udělení jí koncesse ku provozování hostinské
živnosti v č. p. 94 bezd. předm. — Většinou
usneseno, aby o žádosti dáno bylo souhlasné vy-
jádření obec. zastupitelstva.
7. Místní školní rada předkládá usnesení své, aby
při V. tř. obecné školy chlapecké zřízena byla pobočka
se žádostí za schválení a povolení potřebného na ní
nákladu a s další žádostí za projevení souhlasu s tím,
aby jedna zatimní pobočka (ze tří) přeměněna byla
v definitivní. — Obecní zastupitelstvo se zřetelem na
velký počet žactva vyslovuje souhlas svůj se zřízením
nové pobočky a povoluje potřebný na ni náklad; taktéž
projevuje souhlas se žádostí druhou, aby stávající již
jedna pobočka zatimní přeměněna byla v definitivní.
8. Předloha usnesení a žádosti téže, aby při III.
tř. dívčí školy obecné byla nová zatimní paralelka zří-
zena a potřebný na ni náklad povolen byl. — Také
této žádosti jednomyslně se vyhovuje.
9. Předloha ujednaných podmínek v záležitosti
úpravy hřebčinské jízdárny a potřebných k ní příjezdů
— Ve smyslu ujednání povoluje se na čistění stoky
částka 20 K, která se ale vyplatí jen tenkráte, až
společenstvem mlynářů potvrzeno bude, že stoka mlýn-
ská náležitě jest vyčistěna. Taktéž schvaluje se ujednání
s p. Mich. Florianem uzavřené.
10. C. k. okr. hejtmanství předkládá k vyjádření
žádost p. Frant. Kicbergra o udělení mu koncesse ku
provádění živnosti výčepu piva v č. p. 123 m. — Budiž
dáno o žádosti souhlasné vyjádření.
11. Družstvo pro vystavění českého domu v X.
okresu ve Vídni žádá o přistoupení za člena (podíl
20 K a zápisné 1 K). — Na návrh p. Em. Prunara
usneseno zakoupiti tři podíly družstva.
12. Pivovarní kontrolor p. Jakub Vaněk podává vy-
světlení k výtkám o přebytcích zásob na konci správního
roku 1898-99. — Vysvětlení béře se na vědomí.
13. Pan Jan Pachl, ředitel šamotové továrny v Praze,
žádá o udělení mu měšťanského práva. — Žádosti se
vyhovuje.
14. Volba stálé sedmičlenné komise pro dohled
nad majetkem a hospodářstvím obecním (§. 10. jedna-
cího řádu). — Se zřetelem na usnesení ve čl. 2. učiněné
béře se volba kontrolní komise z programu schůze.
15. Volba čekatele na uprázdněný úděl špitální.
(Žadatelé: Srna Max., kloboučník, 90 r., Kůstka Josef,
tkalunkář, 85 r., Kostlivý Jak., truhlář, 83 r., Halík
Petr, bednář, 78 r., Střelec Ondřej, býv. hospodář,
76 r., Halík Jan, řezník, 76 r., Kostlivý Jiří, 73 r.,
Holub Jan, 72 r.) — Bylo odevzdáno 31 lístků a
obdrželi: Max. Srna 13 hlasů, Jakub Kostlivý 8 hlasů,
Jiří Kostlivý 6 hlasů, Ondř. Střelec 2 hlasy, Ant. Srna
a Josef Kůstka po 1 hlasu. Poněvadž neobdržel nikdo
nadpoloviční většiny, voleno po druhé a obdrželi z 30
odevzdaných lístků: Max. Srna 17 hlasů, Jakub Ko-
stlivý 8 hlasů, Jiří Kostlivý 5 hlasů. Zvolen tedy
Maxmilian Srna.
Schůze pak skončena.
Z okresního výboru. Ve schůzi okresního výboru
dne 6. t. m. odbývané stala se mimo jiné tato usnesení:
Protokol o předešlé schůzi byl bez poznámky schválen.
Vzat na vědomí přípis zemského výboru král. Českého,
aby dříve než žádosť za půjčku 20.000 K na zřízení
okresní pojišťovny požární vzata bude, za schválení stanov
těch u c. k. ministerstva zažádáno bylo, pak přípis téhož,
dle kterého obci nevolické vybírání 169% přirážky
obecní povoleno bylo; rovněž vzat na vědomí protokol
o prohlídce zdejší stravovny zemským inspektorem stra-
voven odbývané. Ke zprávě člena okresního zaštupitelstva
p. Josefa Tauera o stavu můstku „na kobylici“ a „u
hájeného“ na okresní silnici trhanovsko-nepomucké, pak
o dalších potřebných opravách propůstku na silnici té
usneseno, aby můstky ty pokud možno ještě letos posta-
veny a potřebné opravy vykonány byly. Zpráva okresního
zvěrolékaře za minulé čtvrtletí vzata na vědomí. Žádost
inženýrské komory v království Českém, aby stavby
silnic a pod. pouze autorisovaným civilním technikům
neb oprávněným podnikatelům, kteří si však civilního
technika k provádění stavby přibrati musí, vzata sice
na vědomí, okresní výbor nepovažuje však opatření ta-
kové za vhodné, poněvadž zdražení staveb silničních a
jiných v zápětí míti musí. Usneseno odebrati za 50 K
losů na stavbu národopisného musea českoslovanského.
Ke zprávě českého odboru rady zemědělské o kursu
pro lékaře o ničení hrabošů tyfovými bacilly v Praze
ve dnech 8. a 9. října 1900 pořádaném usneseno, aby
ke kursu tomu žádný obvodní lékař vysílán nebyl, po-
něvadž krajina zdejší myšmi poměrně málo trpí. Obci
domažlické a oujezdské povoleno hrabání steliva. Vzhle-
dem ke stížnosti bavorských občanů z Höllu, kteří
v území obce Haselbachu pozemky mají, že žádného
podílu z výtěžku honitby haselbašské nedostávají, usne-
seno odkázati je, aby se přímo na honební výbor v Ha-
selbachu obrátili a teprve, když by se vyřízením žádosti
své se strany výboru toho stiženými cítili, k okresnímu
výboru stížnosť podali. Vzat na vědomí oběžník zemského
výboru král. Českého v příčině rozdělování lesů obecních
mezi užívatele. Obci domažlické uděleno povolení k uza-
vření smlouvy s c. k. ministerstvem orby v příčině
adaptace dragounských kasáren s výhradou dodatečného
schválení se strany okresního zastupitelstva. Vzat na
vědomí přípis téže obce v příčině pozemků ke stavbě
silnice z Prenetu k nádraží česko-kubickému potřebných.
Stanovy okresní pojišťovny požární definitivně probrány
a usneseno, aby stanovy ty ihned k opisování dány a
žádosť za koncessi pro pojišťovnu tu podána byla. Pro-
jednán rozpočet okresní na rok 1901. Na to byla schůze
o 113/4 hod. skončena.
kandidáta poslanectví pro příští volbu do rady říšské
a zavázali se o zvolení jeho všemi silami se přičiniti.
Osobni. Pan MUDr. Felix Reinl, rodák domaž-
lický emeritní operateur elev c. k. české chirurgické
kliniky, nyní operateur elev na c. k. klinice pro ne-
moci ženské a operateur elev královské zemské po-
rodnice v Praze, c. k. zástupce assistenčního lékaře
v záloze, jmenován c. k. assistenčním záložním lékařem
vojenské nemocnice č. 26 v Mostaru v Bosně. —
Redaktor p. V. Votruba stal se tajemníkem radi-
kální (státoprávní) strany, ne „Národní rady“. —
Zdejší rodák p. Josef Pitterman, kancelista
c. k. okr. soudu v Rokycanech, jmenován byl oficiálem.
— Oficiál zdejšího c. k. poštovního úřadu p. Em.
Pott přeložen byl do Prahy.
České trio hudební, proslulé sdružení professorů
konservatoře pražské pp. J. Buriana, virtuosa na
cello, St. Suchého, virtuosa na housle, a K. Hoff-
meistra, virtuosa na klavír, jež dobylo si uměleckými
svými výkony nejen v Čechách ale i za hranicemi
nejčestnějšího místa, koncertovati bude dne 10. li-
stopadu v sále „u Černého koně“ v Domažlicích.
„Prodaná nevěsta“, nejoblíbenější opera našeho
nesmrtelného Smetany, byla tedy u nás minulou
sobotu a neděli zdejším „Hudebním a pě-
veckým kroužkem“ šťastně provedena. Divadlo
bylo při obou představeních úplně vyprodáno,
a očekávání obecenstva provedením samým daleko
předstiženo. Posluchači přijali operu s pravým
nadšením; i ti, kdož měli příležitost „Prodanou“ na
jevišti Národního divadla mnohokráte spatřiti, pro-
hlásili, že nemohlo býti zpíváno, ani hráno praecisněji:
tak propracované byly výkony solistů, tak procvičené
sbory, tak jednolité celé provedení. A za praecisností
nikterak nepokulhávala procítěnost a vřelost, s jakou
bylo zpíváno. Co pak nejvíce váží — všechny úlohy,
až na Jeníka, byly obsazeny silami domácími.
Abychom tedy začali milým naším hostem: Jeníka
zpíval p. Arnošt Schreiber, sládek a majitel
pivovaru z Nového Bydžova, sympathický jeho orgán
dobyl mu hned při prvém výstupu přízeň veškerého
obecenstva, která vyzněla v bouřlivém potlesku a
každým následujícím číslem se stupňovala. O umělecké
pak dovednosti pěvcově svědčí nejlépe to, že po-
stačily dvě zkoušky, aby s ostatními účinkujícími
se sezpíval. Byl v tom ovšem nejlépe podporován
pí. M. Šnáblovou, která Mařenku, krátce řečeno
ani lépe zpívati nemohla; bylať pravou, českou
Mařenkou, jak zajisté každý, kdo „Prodanou“ zná,
si jí v duchu představuje. Tak vroucí výkon musil
nutně rozechvěti všecky struny v srdcích nasloucha-
jících. Byla to v skutku líbezná dvojice, ten náš
Jeník a jeho Mařenka. Kecal p. Alfr. Šnábl, jak
hrou tak zpěvem byl pravým kabinetním kouskem;
lepšího Kecala neviděli jsme ani na Národním. On,
výborně zahraný a bezvadně zazpívaný Vašek a
principál komediantů (p. V. Krištof) se svou malou
i velkou družinou, v níž první místo patřilo ovšem
vábné a čilé Esmeraldě (sl. M. Kovářová) a indián
(p. A. Regal) přispěli více k pobavení obecenstva.
Výkony ostatních solistů rovněž byly bezvadny:
vážní otcové Krušina (p. Jos. Duffek) a Micha (p.
Karel Kůstka) i švarné jejich polovice Ludmila (pí.
A. Halíková) a Háta (sl. M. Procházková) byly vždy
a všady úplně na svém místě Sbor (dámy a pánové
„Hudebního a pěveckého kroužku“) i hrou i prae-
cisním, plným zpěvem celkovému obrazu dodal žá-
doucí pestrosti a opory. Výprava byla vkusná; při-
spěl k ní nemálo p. K. Teršíp pěkně malovanou
dekorací v II. aktu. Průvod s obvyklou virtuositou
obstarali pp. Fr. Ninger (piano) a Jindř. Jindřich
(harmonium), kteří s pravým uměleckým porozumě-
ním se pronikajíce a doplňujíce nedávali posloucha-
jícím nikterak cítiti nedostatek orchestru a účinku-
jícím mistrnými byli vůdci; neméně se zasloužili o
dobrou souhru pp. Alfr. Šnábl (režisér) a Ant. Pro-
cházka, jenž operu řídil a jemuž patří lví podíl z
nastudování partií sborových: zásluhu jeho jen ten
může posouditi, kdo přítomen byl namáhavým a
nesčetným zkouškám. A co máme ještě dodati o
vlastním původci myšlénky p. Fr. Ningrovi, jenž
nikdy neumdlévaje po celý čas zkoušky řídil, roz-
ohňoval, mysli dodával, vše s uměleckým taktem a
vkusem na pravou míru uváděl? Nemůžeme napsati
nic jiného, nežli že mu k tak skvělému úspěchu z
plna srdce gratulujeme a na příští produkce „Hu-
debního a pěveckého kroužku“ opravdu se těšíme.
Pro příští porotní období vylosováni dne 11. října
u krajského soudu v Plzni z krajiny naší pp: Hana
Jiří, rolník v Dražinově, Krátký Matěj, knihkupec
v Domažlicích, Holub Hugo, kupec v Koutech,
Trnka Frant., obchodník ve Staňkovech, Hruška
Ant., obchodník v Domažlicích.
Úmrtí. V Loučimi u Nové Kdýně zemřela v pátek
dne 5. t. m. o půl 12. hod. dop. slečna Anna Holá,
dcera váženého nájemce velkostatku ve stáří 38 roků.
Obecní lesy. Zemský výbor království Českého
oběžníkem ze dne 13. července 1900 č. 4107 uvádí
opětně na pamět oběžník ze dne 17. února 1875 č.
3418, týkající se obecních lesů, znějící takto: Několi-
kráte se již stalo, že někteří okresní výborové povolili
rozdělení obecních lesů mezi užívatele jejich za při-
měřenou náhradu k rukám obecní pokladny, že však
opomenuli přidržeti obec k tomu, aby si podle § 21.
lesn. zák. ze dne 3. prosince 1852 k takovému roz-
dělení lesů vymohla dříve schválení politické správy
zemské. Za tou příčinou činíme k žádosti c. kr. místo-
držitelství sl. okresní výbor pozorna na dotčené usta-
novení zákona, podotýkajíce při tom, že tohoto povo-
Zprávy různé.
Důvěrníci měst: Písku, Strakonic, Vo-
lyně, Horažďovic, Klatov a Domažlic
na schůzi dne 7. t. m. v Strakonicích shromáždění
jednohlasně projevili souhlas s dosavadním postupem
delegace české na radě říšské vůbec a s činností
p. prof. dra. Vil. Kurze zvláště, vyslovili tomuto
své uznání a důvěru, prohlásili jej jednohlasně za
