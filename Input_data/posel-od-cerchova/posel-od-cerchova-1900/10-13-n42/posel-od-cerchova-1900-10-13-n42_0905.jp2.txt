Ročník XXIX.
V Domažlicích dne 13. října 1900.
Číslo 42.
POSEL OD
ČERCHOVA.
Domažlický týdenník.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
čtvrtletně .
1 korunu 80 haléřů
7 korun 20 haléřů.
ročně . .
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
za hranice „ 2 koruny 46 haléřů
do Ameriky „ 2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Kapitoly z oboru samosprávy.
I. O právu domovském.
Dle výkladu ve schůzi zástupců českých obcí okresu
domažlického dne 30. září 1900 pořádaného podává
JUDr. Josef Musil.
(Dokončení.)
Odvozené způsoby nabytí práva
domovského.
Dle §. 5. zákona ze dne 3. prosince 1863 čís.
105 nabývá se práva domovského odvozeným způ-
sobem: a) narozením; b) provdáním se.
a) Narozením. Děti manželské nabý-
vají příslušnosti v té obci, ve které byl příslušným
jejich otec v době jejich narození, anebo zemřel-li
dříve, kde měl právo domovské v čas úmrtí.
Děti nemanželské mají právo domovské
v té obci, do které byla příslušna jich matka v době
porodu.
Děti, které se jako nemanželské narodily, jichž
nemanželský otec však později matku jejich za man-
želku pojal, čili děti legitimované, stávají se,
pokud nejsou svéprávné, příslušníky té obce, ve které
měl právo domovské jich otec v čas sňatku. Jsou-li
v dobu tu již svéprávné, podržují příslušnost, kterou
v čas sňatku toho měly.
b) Provdáním nabývají osoby ženské příslušnosti
v té obci, ve které manžel jejich jest příslušný.
Změny práva domovského.
Při změnách v domovském právu rodičů, na-
budou-li tedy tyto práva domovského v obci jiné,
následují nesvéprávné děti manželské
a legitimované v domovském právu otce a
nemanželské matku.
U dětí manželských a legitimovaných tedy změna
v domovském právu matky významu nemá.
Svéprávné dítky, ať manželské, ať legiti-
mované neb nemanželské zůstávají příslušnými v té
obci, ve které při dosažení svéprávnosti příslušny byly.
Nemanželské děti, jichž matka se provdala
za jinou osobu než jest nemanželský otec, podrží,
i když v době tohoto provdání nejsou
svéprávné, to domovské právo, které do té
doby měly.
Zemře-li manželský otec, podrží děti manželské
i na dále jeho právo domovské a podobně podrží
děti nemanželské domovské právo své matky.
Manželka následuje při změnách v právu do-
movském manžela, pokud není soudně rozloučena,
anebo soudně rozvedena.
Rozloučení manželství možno jest pouze u ne-
katolíků a má hlavně ten význam, že manželé
rozloučení v nové manželství s jinými osobami
vejíti mohou.
Manželka rozvedená nebo rozloučená podrží to
domovské právo, které v čas rozloučení nebo
rozvodu měla.
Manželé rozvedení mohou se opět spojiti, musí
to však soudu ohlásiti a tu nabývá manželka opět
toho práva domovského, které manželu v čas spojení
přísluší.
Manželé rozloučení musí vejíti v nový sňatek,
má-li k opětnému spojení dojíti.
Je-li manželství za neplatné prohlášeno, vrací
se manželka opět k tomu právu domovskému, které
v čas, kdy sňatek byl učiněn, měla.
Zemře-li manžel, podržuje vdova jeho právo
domovské.
Ztráta práva domovského.
Domovského práva pozbýváme:
1. Ztrátou státního občanství.
2. Nabytím práva domovského v obci jiné.
Není možno, aby se někdo práva domovského
vzdal dobrovolně.
Spory o právo domovské.
K řešení sporu o právo domovské povolány
jsou úřady politické, tedy v první řadě okresní
hejtmanství, ovšem jenom potud, pokud se jedná o
obec v obvodu tohoto hejtmanství ležicí.
Proti nálezu první stolice přípustna jest stížnosť
k místodržitelství ve lhůtě 14 denní; jsou-li oba tyto
nálezy souhlasné, jest další stížnosť vyloučena,
avšak pouze ve dvou případech, totiž jedná-li
se o zjištění práva domovského, aneb o náhradu
ošetřovného mezi obcemi.
Jinak přípustna jest další stížnosť k ministerstvu
ve lhůtě 4 neděl a ke správnímu soudu do 60 dnů
ode dne doručení rozhodnutí ministerského.
Jedná-li se při řešení sporu o právo domovské
o sporné otázky práva soukromého na př.
o manželské nebo nemanželské zrození, náleží rozho-
dovati o těchto otázkách soudu.
Rovněž náleží před soud nároky na náhradu
ošetřovného, které činí obce proti osobám k opatrování
dle práva soukromého povinným — ale výši žádaného
ošetřovného upraví dříve okresní hejtmanství.
Činí-li obec nárok na náhradu ošetřovného proti
obci nebo proti osobám, které k tomu dle práva
soukromého zavázány nejsou, rozhoduje o tom rovněž
hejtmanství.
Listy domovské.
Listem domovským potvrzuje se, že někomu v
obci právo přísluší a musí jej obec domovská každému
příslušníku svému bezplatně vydati, a kdyby
tak neučinila, může k tomu okresním hejtmanstvím
přidržena býti.
List domovský má býti opatřen pečetí a pod-
pisem starosty a jednoho radního.
Kolkuje se kolkem za 1 korunu, má-li však vy-
dán býti čeledi, tovaryšům, nádenníkům a vůbec
osobám, které žijí z výdělku denní mzdu nepřevy-
šujícího, kolkuje se 30 h.
Bezdomovci.
Bezdomovci jsou osoby, jichž příslušnosť toho
času se prokázati nedá, a přikáží se, jedná-li se o
práva z příslušnosti domovské plynoucí, na př. opa-
tření chudinské, některé obci, která s nimi tak dlouho
jako s příslušníky nakládati musí, až se zjistí právo
domovské jim náležející nebo až v jiné obci práva
domovského nabudou.
Bezdomovci přikazují se v tomto pořadí:
1. Nejprvé k té obci, v níž byli v době svého
odvodu k vojsku nebo svého dobrovolného vstoupení
do vojska.
2. Není-li toho případu, přikáže se bezdomovec
k té obci, ve které se před dobou, kdy šlo o zji-
štění jeho příslušnosti, nejdéle, nejméně však půl
roku nepřetržitě dobrovolně zdržoval.
Zdržoval-li se někdo tímto způsobem ve dvou
nebo více obcích, přikáže se té, ve které se napo-
sledy zdržoval nejdéle.
3. Není-li toho případu, přikáže se bezdomovec
obci, ve které se narodil, a je-li to nalezenec, obci,
kde nalezen byl.
Osoby, které jsou nebo byly v ošetřování ve-
řejného nalezince, jichž rodiště nebo místo nalezení
jest neznámo, přikáží se obci, ve které ústav tento jest.
Při tomto případu není třeba, aby se byla matka
v obci déle zdržovala, stačí i porod nahodilý, porod
na cestě.
4. Není-li možno žádného z těchto důvodů užiti,
přikáže se bezdomovec té obci, ve které shledán
byl v době, kdy šlo o jeho domovské právo; na
př. kde byl tulák četníkem zatčen.
Manželka bezdomovce, která s ním společně
bydlí, přikáže se téže obci co on; jestliže s ním spo-
lečně nebydlí, přikáže se samostatně dle pravidel
právě uvedených.
Vdova po bezdomovci přikáže se rovněž samo-
statně.
Nesvéprávné manželské dítky bezdomovce, které
s ním společně žijí, přikáží se téže obci, které otec;
nesvéprávné nemanželské s matkou společně žijící
přikáží se téže obci, které matka, a téže obci při-
kážou se nesvéprávné manželské děti s matkou
společně žijící, jestliže otec zemře.
Samostatně přikazují se dítky svéprávné, pak
S přílohou.
nesvéprávné, které s otcem a po případě s matkou
společně nežijí a nesvéprávné dítky bezdomovců
ani otce ani matky nemajících.
Přikáže-li se bezdomovec k některé obci, jest
tato povinna, jak již svrchu řečeno bylo, s nimi
jako s příslušníky jednati. Musí přikázanému bezdo-
movci v obci volného pobytu dopřáti, musí mu však
také chudinskou podporu poskytovati.
Povinnosti tyto má obec již od té doby, kdy
nastaly skutečnosti přikázání odůvodňující, tedy na
př. od té doby, kdy dítko bylo v obci nalezeno,
a ne teprve od doby, kdy nález přikazovací moci
práva nabyl.
Jest tudíž obec povinna hraditi také ošetřovné,
které vzniklo před vydáním nálezu přikazovacího.
Obec, k níž bezdomovec jest přikázán, nemůže
náhradu nákladů za bezdomovce žádati nebo vymá-
hati na obci domovské později zjištěné.
Bezdomovec nemá nároku na list domovský,
nýbrž pouze na listinu, která přikázání bezdomovcovo
potvrzuje.
Poznámka. O právu domovském jedná říšský
zákon ze dne 3. prosince 1863 č. 105, jehož §. 8,
9 a 10 nahraženy byly říšským zákonem ze dne 5.
prosince 1896 č. 222, o poplatcích za udělení práva
domovského zemský zákon ze dne 24. října 1899 č. 97.
Schůze obecního zastupitelstva
kr. města Domažlic
dne 10. října 1900.
Schůzi předsedal purkmistr p. Petr Hana a byli
jí přítomni pp. radní: Dr. Ant. Steidl, Jos. Ludvík,
Max. Duffek, Dr. Aug. Halík, Aug. Wimmer a Jan
Ludvík, pak pp. výboři: Adamovič Jiří, Čadek Vilibald,
Fürtsch Jiří, Hájek Aug., Halík Jan, Holub Ant., Hruška
Ant., Kalous Ant., Kaub Jos., Kicberger Václ., Kovář
Frant., Kusbach Václ., Milota Tomáš, Nozar Frant.,
Pek Frant., Peklo Jindř., Prunar Eman., Randa Jan,
Reiss Fr., Dr. Rubeš Rudolf, Samohrd Ferd., Solfronk
Jan, Srna Jos., Trnka Karel a Wimmer Frant.
Zápis o schůzi poslední přečten a schválen.
Program schůze této pak takto projednán.
1) Sdělení purkmistra: a) Podle nařízení c. k. mi-
nisterstva železnic dala se vypracovati varianta na při-
pojení dráhy Tachov-Planá v nádraží Tachovském a
sice na účet interessentů dráhy a poněvač tato záleži-
tost jest důležitá, předloží se ku schválení ve zvláštní
schůzi interessentů dráhy, která dne 14. t. m. v Ho-
stouni odbývati se bude. Detailní plány dráhy jsou již
hotovy a byly zaslány c. k. minist. do Vídně, zemskému
výboru do Prahy a předkládají se k nahlédnutí obec.
zastupitelstvu. — Beře se na vědomí.
b) Zadání nájmu nápojové dávky stalo se na nej-
vyšší podání, které učinil dosavadní nájemce p. Ant.
Peklo, v částce 24605 K oproti dřívějšímu nájemnému,
jež obnášelo 23860 K. — Vzato na vědomí.
c) Obecní hospoda „u tří Chodů“ v Havlovicích za-
dána na dobu tří roků v nájem p. Martinu Knoppovi
v Oujezdě za roční nájemné 180 K; nájemné dřívější obná-
šelo 160 K. — Vzato na vědomí.
d) Pro volby do říšské rady pracují se listiny
voličů, které do 20. t. m. mají býti hotovy. Zástupcové
města Domažlic súčastnili se schůzí v Plzni dne 29.
září konané za příčinou úrady pro volbu ve všeobecné
třídě volební (V.) a dne 7. t. m. ve Strakonicích, kde
se děly porady pro volbu v kurii měst. Se zřetelem na
důležitost těchto voleb budiž dána městské radě plná
moc ku vykonání všech potřebných příprav. — Schva-
luje se.
e) Smlouvy na pronájem hřebčince a na úpravu
dragounské kasárny za známých a obcí přijatých pod-
mínek jsou již podepsány. Poněvač na ukrytí rozpočtové
částky 56.000 K jest provedení zápůjčky u domažlické
záložny nejvýhodnější, budiž schváleno, aby zápůjčka
ta stala se u zdejší záložny. — Schvaluje se.
f) Rekurs podaný proti výšce vyměřené živnostenské
daně zdejšímu obecnímu pivovaru na r. 1899, potkal
se s úspěchem, neboť daň byla značně snížena, poněvač
