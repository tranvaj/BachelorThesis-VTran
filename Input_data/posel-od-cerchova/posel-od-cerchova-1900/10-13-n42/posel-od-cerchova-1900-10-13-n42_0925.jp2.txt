Příloha „Posla od Čerchova“ ze dne 13. října 1900.
Úpadek našich ideálů.
V prvním čísle „Lumíra“, jenž nyní jako týdenník
vychází, čteme hluboce procítěnou stať Viléma Mrštíka
o tom, jak v posledních dobách poklesly naše ideály
a jak slovo „vlastenectví“ jest dnes zlehčováno, po-
směchem provázeno, kalem a blátem smýkáno.
Dnes již v mnohých lidech, praví V. Mrštík,
vymizel: stud za skutek na vlastní věci spáchaný,
a není již mnoho lidí, kteří by jakoukoliv poradu
brali příliš tragicky. Život, který žijeme dnes, pohy-
buje se svou setrvačnou silou dál, ale je to život
bez veliké duše, bažení bez vysokých cílů; až dosud
jako bychom žili z tuku nastřádaných sil — odtud
začíná už studeno, vzhůru to nejde — život ztrnul
v rovné linii. Dnes už nikoho nebude tajno, že duší
celého životního našeho snažení, jehož zásluhou jsme
se stali aspoň tím, čím jsme: bylo ono proskribované,
nyní tolikerým posměchem poházené vlastenectví
českého člověka. Vím, v jakou nenávist uvedeno
bylo toto jméno. Vím i, jaké theorie podkládaly se
lidem na vyhlazení tohoto „zla“. Ale vím také,
jaká křivda se stala tomuto jménu a jak zhřešeno
zde bylo na nejprimitivnějším požadavku každé
filosofie: logice.
Není-li cit vlastenecký než produktem uměle
vyvolaných a uměle pěstovaných sil, jako zvyklostí,
poměrů, zájmů a mravů atd., pak každý, kdo takový
důkaz vede, hroziti se nesmí žádných konsekvencí
svého učení a prohlásiti je povinen, že stejné zatra-
cení hoden je i cit rodinný. I ten je produktem
pouhých zvyklosti a zájmů, a kde těchto podmínek
není, není ani lásky otcovské, ani sesterské, ani
bratrské, a přítažlivost mateřská klesá až na pudové
minimum. Je proto cit rodinný zavržení hodný?
Není od něho závislá právě nejkrásnější část sou-
kromého i veřejného života?
Je patrně v životě národů i jednotlivců ještě
něco vyššího než pouhá ubožácká pravda reality a
toto něco do počtu přibráno býti musí, jinak celá
budova filosofické these není než logickým předmětem,
a je-li přes to hlásána vědomě a zvůlně, činí dojem
lapavky na zmámení slabě myslících lidí. Dnes víme
jen tolik, čím nám vlastenectví bylo a co jsme
v něm ztratili. Byla to moc, kterou se lidé udržo-
vali při sobě, byla to síla, která rozmnožovala naše
řady a stále k vyšším a vyšším cílům rozplameňo-
vala českou duši, ve vlastenectví ztělesněna byla
plodná a živě všemi cítěná idea, která jako krá-
lovna mezi včelami přebývala mezi námi a nedala
nám zahynout.
Ve vlastenectví byla i jakási disciplina, která
nedala jednati každému, jak chce a kdo chce, nýbrž
jen potud, pokud zdrávo bylo celku. I tu patrně bylo
ještě něco vyššího, než jsou práva prostého individua,
a toto něco ukládalo lidem nepřekročitelné meze.
Ve vlastenectví konečně rostl v nás čisté náš národně
čestný typ, a není vinou ideje, že se v polou vývoje
zvrhnul v typ odporný. Byl to typ utlačeného, pro
spravedlnost trpícího člověka, ve kterém se probudilo
vědomí práva na život a veškery jeho potřeby, typ
okradené existence, která nejen hájila zbytky všeho,
co nám prostě zbylo, ale znova, neúnavným bojem
vydobýti se snažila všechno to, co až dosud zůstalo
pro nás ztraceno
Typ člověka, který poznal a poznati měl, že
zase jen tenkrát dobude své vnitřní a časem i
vnější samostatnosti, když duchem svým a vší
cenou národního bytí vynikne na stupeň nejvzděla-
nějších národů a odtud měřiti bude i dílo nade
všechny jiné.
Celý náš národní boj není než bojem za spra-
vedlnost a důstojnost lidskou. Celý ten tlak po
vzdělání a vyniknutí žíznící duše není než touha
po dosažení nejvyšších vrcholů civilisace světové a
při tom domovu věrné. Proto typ vlastence zna-
menal tolik, jako mít heroicky odhodlané srdce, ne-
lítovati ničeho, ani času, ani sil, ani majetku, a
všechno dáti v oběch všem společné myšlénce.
Tu nešlo jen o reálnívystižení situace, odhadnutí
a nutný výpočet sil, ale šlo tu o psychologickou
vzpruhu národního organismu, která by mu dodá-
vala stále nových a nových sil.
Ale nechť sám si každý zodpoví záhadu, zdali
bychom vůbec jako národ byli živi, kdyby před-
chůdci naši kroky své byli odměřovali dle tehdejšího
stavu věci. Zoufat by si musili: vždyť doslovně
stačilo jen, aby padl strop i s těmi poměry na shro-
máždění několika málo hlav a bylo — po národě.
Ne, ti lidé žili nad své poměry, jejich ideály nesly
se nade všechen zdravý rozum. Jen za cenu fana-
tického přepjatí a až do strhání vyčerpávaných sil
dali život nám budoucím.
Tomu bývalo tak, dokud lidem před očima tanul
v celé plnosti a výši obraz třebas malého, ale duchem
velkého a stále po větší a větší výši toužícího národa.
Tento osvětový ideál neměl žádného viditelného konce.
Jeho vzdělanost sama pokračovala, neustal, rostl
bez konce. Proto v něm byl život věčný, postup bez
hranic a nebylo žádného důvodu ani v hodinách
největšího národního neštěstí, aby se od něho ustu-
povalo byť jen na krok.
Kus drobné práce.
Výroční zpráva o veřejné čítárně.
Není bez významu, že první pokusy o založení ve-
řejné čítárny v Domažlicích dály se pod dojmem oslavy
100letých narozenin Frant. Palackého, jehož odkaz:
„teď potřebí, abychom se vzdělávali a dle vzdělaného
rozumu jednali“ až do omrzení byl a jest opakován,
ale provádí se jen slovy. Jedním a ne posledním pro-
středkem vzdělavacím jest veřejná čítárna: moderní
škola dospělých, která má nás udržovati v stálém styku
s myšlenkami v světě se vynořujícími, která má pokra-
čovati ve vzdělání ve věku, kde až nepůsobí škola. A
když už jsem vzpomněl slov Palackého, tož dal bych
důraz na jeden obor vzdělání, které čítárna u nás má
ne doplňovati, ale zrovna zakládati — míním vzdělání
politické. Kolik toho u nás jest, vidíme všichni, vlastně
chceme-li si říci pravdu, nevidíme žádný. Události
přítomné bohužel příliš potvrzuje pravda těch slov.
Z tohoto úkolu čítárny podává se požadavek: aby
veřejná čítárna nedadouc se vésti stranictvím, poskytla
všem směrům možnost zastoupení v čítárně, aby pří-
slušník žádného vyznání, žádného přesvědčení tu nebyl
urážen, aby nebyl od práce vzdalován. A tento základní
svůj úkol čítárna plnila. První pokus založiti čítárnu
o tento bod se rozbil, teď vidíme, že při trošce dobré
vůle dovedeme se aspoň dívati, snad i čísti časopisy,
které nám zrovna mily nejsou.
Důležitost veřejné čítárny plně u nás pochopena
nebyla; ovšem nebyla pochopena ani jinde, kde by se
to dalo spíše čekati (poukazuji jen na Prahu a Plzeň).
Dále působí čítárna jen rok a to dosud v malých městech
k nabytí domovského práva nestačí. Kde hledati vinu
neporozumění tak důležité věci, uvidí každý, kdo si
trochu rozváží čísla navštěvovatelův. A tu vidíme ten
obvyklý zjev, že mezi navštěvovateli největší číslo mají
t. zv. třídy nižší. Naše intelligence dosáhnuvši jistého
stupně vzdělání, hlavně tolik, kolik potřebuje k svoji
existenci, dále už nejde. Na druhé straně nižší třídy,
jmenovitě dělnictvo stále více a více chápe moc vzdě-
lání, stále chce výše, vidí, že vzdělání, které mu škola
dala, nestačí v krutém boji o kus chleba, a proto chce
vzdělání to si doplniti. Nižší tyto třídy jsouce zmítány vírem
života, dovedou dosti rozuměti bouřným pohybům lidstva,
hledají v zápasech jiných ohlas svých strastí. Tu vidíme,
že tito lidé dovedou se aspoň odříci své duševní poho-
dlnosti. A žel, že tato pohodlnost dnes zachvacuje i
mladou intelligenci, naše studentstvo, které po rozpjetí
pokrokovém dnes hledá si ideál buď v působení stu-
dentstva v letech osmdesátých, nehledíc, že mezi nimi
a tou dobou leží čtvrt století, aneb napodobuje jednu
část života studentů německých. Ale dost už těch úvah
obraťme se na půdu realnější!
Časopisů vykládáno bylo v čítárně 80; z těch při-
padá na politické denníky 7, jiné častěji vycházející 3,
týdenníky 11. Revuí obrázkových bylo 5, belletristických
časopisů 6, humoristické 2, všeobecně poučných 11,
odborných 35. Z těch byl 1 polský (Tygodnik illustro-
vany), 1 chorvatský (Glas), 1 německý (Moderne Kunst).
Vyčítati jednotlivé listy zde nebudu: v čítárně jsou
vyloženy, kdo je chceš vyděti přijď tam! Každý, kdo
chce se poučiti o našem specielně českém životě, kdo
chce poznati proudy myšlenkové, které se valí světem,
najde tu látky dost a dost.
Otevřena byla čítárna od 15 října 1899 do konce
září letošního roku celkem 160krát, průměrně tedy skoro
14krát za měsíc. Počet návštěvníků dostoupil čísla 2750.
Největší návštěva byla v prosinci 380 osob, nejmenší
v červnu 110. V ostatních měsících obnášela: v říjnu
198, v listopadu 359, v lednu 342, v únoru 271, v březnu
250, v dubnu 236, v květnu 170, v červnu 110, v čer-
venci 141, v srpnu 163, v září 130. Průměrná návštěva
denní za celý rok byla 17, v jednotlivých měsících:
v říjnu 28 2/2, v listopadu 253/11 v prosinci 233/4, v lednu
223/4, v únoru 22 7/19, v březnu 193/18, v dubnu 166/2,
v květnu 121/2, v červnu 75/1, v červenci 1011/15, v srpnu
11/14, v září 92/.
Čísla ta lze vysvětliti dobou: v měsících zimních
je návštěva v neděli i 70 osob, 6. července navštívila
čítárnu 1 osoba.
Co do stavu návštěvníků připadá největší počet
na malé živnostníky a dělníky 933 — tedy více než
třetina. Mezi těmi jsou zapsáni 132 pomocníci a učed-
nici. Na druhém místě jsou dívky počtem 687, pak
jdou: posluchači vysokých škol 399, samosprávní úřed-
níci 143, profesoři 108, obchodníci, obchodní příručí
106, učitelé 83, učitelky 80, studující středních škol 76,
úředníci 70, paní 32, duchovní 17, ostatní intelligence 16.
Z počtu toho dá se dovoditi, kde čítárna nejvíce
působí a kde by se mohlo nejúčinněji zasáhnouti: v ře-
meslnický dorost. A věc je časová, stále čteme, jak
povznésti malé živnosti a ne jedna odpověď zní: zvý-
šením úrovně vzdělání. Myslím, že tu by byla povinnost
pp. učitelů pokračovací školy někdy ukázati učnům
cestu do veřejné čítárny. I Sokol tu má otevřené pole
k působení.
Čítárna spravována byla výborem delegátů zdejších
spolků, které podporovaly čítárnu; delegáti tito pak
rozšířili svůj sbor povoláním jednotlivců o čítárnu se
zajímajících. Výbor ten obstarával běžné záležitosti čí-
tárny na schůzích, jichž konáno za rok 32. V čele vý-
boru stál p. prof. V. Kebrle jsa předsedou, p. JUDr.
J. Musil, okresní tajemník jsa místopředsedou. Ostatní
členové obstarávali střídavě dohled na čítárnu.
Co se týče hmotného stavu čítárny, základ k jejímu
vydržování položilo sl. obecní zastupitelstvo domažlické
příspěvkem 200 K. Peněžitými dary mimo to podpo-
rovaly čítárnu tyto korporace: městská spořitelna 100 K,
okresní výbor 40, záložna 40, Obchod. gremium 20 K;
po 10 K: Řemesl.-živnostenská jednota, Sokol, Ko-
menský; po 6 K: Odbor klubu českých turistů, Poli-
tický spolek, dělnický spolek Lassale; Akad. spolek
Chod 5 K; po 4 K: Mistní odbor Národ. Jednoty Po-
šumavské, Sadařská jednota, spolek paní a dívek Božena
Němcová, spolek div. ochotníků Havlíček, beseda nár.
dělnictva Petr Fastr, Českoslovanská obchod. beseda,
Budeč domažlicko-kdýňská; Spolek vojenských vyslou-
žilců 2 K. Dále došly dary: od úřednictva dráhy ze
zábavy 14 K, od p. J. Kyseláka, správce pošty 2 K,
od p. prof. Beneše 2 K. Celkový příjem za letošní rok
obnášel 545 K 79 h, vydání 293 K 63 h.
Všem dárcům, jakož i korporacím i jednotlivcům,
kteří čítárně časopisy půjčovali, budiž vzdán vřelý dík.
Nechť laskavě přízeň svou čítárně i na dále věnují.
Ke konci mám za svou povinnost vzdáti díky výboru
čítárny za práci, kterou čítárně přinášel v oběť. Nebyla
to často radostná práce, když tak málo porozumění
čítárna docházela. Ale přece výbor vytrval a za to mu
patří dík všech, kdo v čítárně vidí potřebnou instituci
vzdělávací moderních měst. Jmenem jich — třeba nepo-
volaný mluvčí — děkuji jmenovitě p. prof. V. Kebrlovi,
který tolik času čítárně věnoval, děkuji ct. slečnám za
jich práci, která kéž dojde následování i u ostatních
dam zdejších, děkuji všem pp. členům výboru, že nedba-
jíce námahy, nedavše se odstrašiti lhostejností, zůstali
čítárně věrni. Připojuji jen prosbu, aby k budoucnosti
chovali naději, že jejich snahy plně uzná. Jen odvážným
kyne zdar!
Jan Koutský.
Zprávy různé.
Věcná loterie ve prospěch národopisného musea
českoslovanského v Praze. Národopisná Společnost
Českoslovanská a rada Národopisného Musea Česko-
slovanského zahajují, aby získaly prostředků ke stavbě
důstojné budovy musejní, velkou věcnou loterii ve
prospěch stavebního základu NMČ., jejíž losy rozletí
se v těchto dnech po vlastech českých a jejíž fi-
nanční výsledek bude rozhodovati o tom, naleznou-li
sbírky musejní důstojné přístřeší nebo snad zůstanou
bez přístřeší vůbec. Dosavadní fond a subvence, jichž
se Museu dostává, jsou k dosažení účelu tohoto
absolutně nedostatečny; stačíť sotva k udržování Mu-
sea v nynějším stavu. Loterie tato státi se musí po-
pulární v celém národě, musí proniknouti do všech
míst naší vlasti, z nichž před pěti lety statisíce náv-
štěvníků pospíchaly na Národopisnou Výstavu Če-
skoslovanskou. Že se tak stane, v to pevně doufáme
tím spíše, že loterie Národopisného Musea Česko-
slovanského poskytuje velikého množství skutečně
krásných a cenných výher, podávajících většinou
díla našich předních umělců (orig. malby olejové i
akvarely, sošky, reliefy a umělecké jich reprodukce).
Výher je celkem 2210 v ceně 62.500 K, kromě nich
pak bude vydáno 13.186 premií v ceně 79.116 K,
to jest za každých 15 netažených losů umělecky
provedená premie v ceně 6 K. Hlavních výher bude
10; první v ceně 25.000 K, druhá v ceně 3000 K,
třetí 2000 K atd. Losy prodávají se po 1 koruně.
Národopisné Museum Českoslovanské jest ústav,
založený na prospěch a ku cti celého národa Česko-
slovanského, Velké, důstojné národopisné museum
spočívá v zájmu všech, kdož se k národu tomu po-
čítají, i voláme ke všem, k celé naší veřejnosti česko-
slovanské: Kupujte losy Národopisného Musea Česko-
slovanského a zachraňte Museu tomu jeho další rozvoj
i budoucnost!
Alkoholismus má zhoubný vliv na lidnatost celých
národů. Spotřeba líhovin je dle udání Barthesova v
opačném poměru k počtu narození. Čím více úmrtí
při stejném počtu narození, tím víc ubývá lidnatosti.
Sikorskij konal v evropském Rusku podrobná statisti-
cká studia o úmrtnosti dětí v jednotlivých guberniích a
spotřebě lihovin tamže a přišel k určitému poznatku, že
větší úmrtnost dětí a větší spotřeba líhovin jsou v přímém
poměru. Vysvětluje to tím, že líhoviny snižují vědomí
rodičovských povinností a zvyšují tak úmrtnosť útlých
dítek, nemluvě o degeneraci opileckého plemene. A
také hrozný úbytek ušlechtilého plemene gallského,
který tolik starostí dělá francouzským vlastencům,
lze přičísti kromě nezřízeného života pohlavního i
vlivům alkoholismu (třeba „nóblejšího“, koňakového a
šampaňského,) jenž ve Francii vždy více se zahosťuje.
Amerika. Vystěhovalec, jenž se vrátil z Ameriky
do Vídně, píše „Arbeiterzeitungu“: „Nalezne-li kdo
v Evropě ještě jen stéblo, jehož se může chytiti,
chraň se všech choutek vystěhovati se do Ameriky.
Vše, co se čte a slyší v Evropě o tom, že domohli
se v Americe lidé obrátkou ruky dobrého místa,
neb že dokonce sbohatli, je humbugem; americká
chvástavost a nepravý stud nešťastných vystěhovalců,
kteří se neodvažují přiznati se, že se jim ve „zlaté“
Americe vede hůře, než v Evropě, jsou příčinami
takových lží, šířených ku prospěchu amerických
vykořisťovatelů a ku škodě ubohých vystěhovalců“.
Z celé té bohaté perspektivy nedosáhli jsme
dosud ani prvních posic, zbývaly ještě bezpočetné
jiné, kterých bylo třeba znova dobývat a nově
hledat — jak bylo možno zapotáceti se na jednom
místě?
Historie několika posledních desetiletí a zvláště
přítomnost dává na to říznou odpověď.
