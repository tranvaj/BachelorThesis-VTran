Ročník XXIX.
Číslo 7.
V Domažlicích dne 10. února 1900.
POSEL UD
ČERCHOVA.
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
Poštovní zásylkou:
čtvrtletně . .
1 korunu 80 haléřů
v Rakousku čtvrtletně 2 koruny 20 haléřů
ročně . . . 7 korun 20 haléřů.
za hranice „2 koruny 46 haléřů
Donáška do domu ročně 48 haléřů.
do Ameriky „ 2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Měna v Rakousku.
(Dokončení.)
Jako bylo k výkupu první partie státovek (200
mil. zl.) v r. 1894 na díl Předlitavsku vypadající (140
mil. zl.) vládě přikázáno zlatých minci korunových
za 112 mil. zl. (28 mil. zl. státovek bylo směněno
za koruny, stejně 12 mil. zl. v Uhrách) k uložení
v bance proti vydání zlatníků a bankovek — byl
nyní k výkupu poslední partie státovek (112 mil. zl.,
z čehož 70 proc. Předlitavska činí 784 mil. zl., pou-
kázán i zbytek výnosu valutní půjčky ve výši
59,159.474851/2 zl. rakouské měny ve zlatých mincích
korunových, za něž má vláda opatřiti od banky za
22.4 mil. zl. zlatníků na pětikoruny a založiti chystané
bankovky 10korunové (v obnosu 56 zl.). Poněvadž
by na tyto účely (úhrnem je potřebí 78.4 mil. zl.)
oněch 59 milionů nestačilo, má se scházejících 19.24
mil. zl. vzíti z pokladních hotovostí.
Konečně byla od 1. ledna 1900 měna korunová
prohlášena místo dosavadní měny rakouské za vý-
hradnou zákonnou měnu zemskou, v níž musí zníti
všechny veřejné rozpočty, vyhlášky, listiny soudní
nebo notářské, účty společností veřejně účtujících atd.
a která zobecní zajisté co nejdříve i ve všelikém
obchodě soukromém.
Na základě valutních zákonů byly z všeobecného
oběhu vzaty: stříbrné mince konvenční měny koncem
1892, dvouzlatníky a čtvrtzlatníky r. m. a spolkové
tolary i dvoutolary rakouského rázu dnem 31 května
1893, dvacetníky a čtyřkrejcary r. m. dnem 31.
prosince 1894, desetníky a pětníky r. m. koncem
1896, krejcary a půlkrejcary dnem 30. června 1898,
papírové zlatky koncem 1895. U vyměněných pokla-
den směňovaly se 20 a 4kr. do konce 1895, 10kr.
a 5kr. do konce 1898, zlatky a krejcary do konce 1899.
Z mincí korunových počato bylo výdajem 2 a
1haléřů 1. dubna 1893 (současně nařízeno stahování
čtyráků), 20 a 10haléřů 1. května 1893 (současně se
stahováním dvacetníků), výdajem korun 16. května
1893.
Od roku 1892 do konce 1898 bylo raženo mincí
korunové měny:
v Předlitavsku Uhrách úhrnem
za miliony zl. r. m.
dvacetikorun za 313.789 154.519 468.308
desetikorun „ 10.070 12.903 22.973
korun
„ 52.271 30.—
82.271
20haléřů
„ 12.6 5.4
18.—
10haléřů „ 8.4 3.6
12.—
2haléřů
„ 2.972 2.273 5.246
1haléřů
0.717 0.189
0.907
úhrnem v celé říši zlatých mincí za 491.28 mil. zl.,
stříbrných za 82.27, niklových za 30 a bronzových
za 6.15, všech pak za 609.7 mil. zlatých.
Budou tedy u nás obíhati zlaté 20 a 10koruny
v počtu neobmezeném, řídícím se dle hospodářských
potřeb a poměrů monarchie, pak stříbrné zlatníky, jichž
další ražení je zastaveno, stříbrné pětikoruny do
obnosu 32 milionů a koruny v maximálním obnosu
100 mil. zl., konečně dukáty a pro export levantinské
tolary jako mince obchodní. Bankovky budou pravi-
delně nejméně 50korunové, avšak pokud bude suspen-
dována směnitelnosť bankovek, smí banka vydávati
též bankovky dvacetikorunové (na místě dosavadních
desítek) a k účelu stažení pětek a padesátek z oběhu
též bankovky 10korunové, ale tyto jen do obnosu
80—90 milionů zlatých. Výše úhrnného obnosu ban-
kovek řídí se jinak ovšem množstvím obchodů ve
zlatě.
K úplnému skoncování nápravy měny potřebí
ovšem ještě úplného vymizení státovek a směnitelnosti
bankovek; i tu pak zůstane naše měna — ovšem
beze škody — kulhavou, pokud nebude učiněno opa-
tření o zlatnících, v oběhu dosud jako kurantní mince
ponechaných.
Jako každé vyjednávání naší polovice s Uhrami,
skončila i valutní akce naše nedůstojným podlehnutím
Předlitavska. Nám ponechán úplně dluh salinkový
(100 milionů), na splátky bankovního dluhu (zatím
30 a potom nových 30 milionů) poskytují nám Uhry
úhradu až směšně nepatrnou (180.000 zl. ročně), ze
státovek připadlo nám hraditi 70 procent, to jest
2184 milionů zl.
Naproti úrokům z těchto obnosů máme k dobrému
pouze účast na bankovním zisku (asi 1.2 mil. zl.),
úsporu konversí dluhopisů (1.8 mil. zl.) a zisk min-
covní, takže doplácíme na náklady regulace valuty
ročně nejméně 4 mil, nečítajíc v to ani, oč se zmen-
šily pokladní přebytky splacením dluhu bance, umo-
řením 50 mil. salinek a doplacením 19.24 mil. zl.
na výkup poslední partie státovek.
Uhry směnily pouze za 93.6 mil. zl. státovek
(asi 3.8 mil. zl. úroku ročně), platí nám ročně
180.000 zl. na dluh bankovní, ale uspořily konversemi
asi 3.7 mil., mají rovněž mincovní zisk a budou bráti
ročně asi 6—800.000 zl. zisku bankovního — jejich
náprava měny jde tedy na útraty rakouské!
Ze Sokola domažlického. Řádnou valnou hro-
madu konal „Sokol“ náš na Hromice dne 2. t. m.
o druhé hodině odpoledne v místnosti spolkové
v hostinci „u Černého koně“, za dosti čet-
ného účastenství členstva. Schůzi zahájil starosta
bratr Max Duffek, přivítav bratry súčastněné pro-
jevil soustrast nad ztrátou úmrtí bratrů: Pavla Neu-
mana, Josefa Malíka, Antonína Topinky a Václava
Vagnera. Jednatel bratr Václ Kitzberger přednesl
na to vzletným slovem svoji obšírnou jednatelskou
zprávu, z které uvésti dlužno: Sokol domažlický čítá
koncem roku 2 členy čestné, 18 zakládajících, 93
činných a 96 přispívajících. Úhrnem 209 členů.
Správním rokem tímto vzrostla jednota o 13 členů.
Jednota konala jednu řádnou valnou hromadu, správní
výbor 15 schůzí. Hlavní zřetel obrácen k práci v tělo-
cvičně, kde přibylo více nových sil a cvičen i pilně
dorost. Jednota pamětliva rozkazu České obce sokolské
dle jiných jednot, pořídila si vzornou knihovničku
sokolskou, kde dobrými odbornými spisy postaráno
jest o vzdělání členstva i dorostu. Odebírala a mezi
svými členy se starala o rozšíření časopisů: Sokol,
Župní Zpravodaj, Věstník Sokolský, Borec, Zdraví,
Historické Rozhledy a jiné. Přednáškový ruch byl i
roku tohoto ne snad čilý, ale postačitelný. Přednášeli:
br. A. Böhm 6. června, při večírku konaném ku poctě
nově jmenovaného čestného člena, br. Mart. Märze.
Dále promluvil dne 25. června „o slavnosti Čelakov-
ského“, kterou „Sokol“ náš v sadech střelnice konal,
starosta „Sokola“ blatenského br. A. Kalina. Dne
6. července při večírku, konaném k uctění památky
mučedníka kostnického, mistra Jana Husa, p. Vilém
Votruba, redaktor z Plzně Dne. 3. prosince při sla-
vnostním večeru, odbývaném ku poctě památky otce
a zakladatele Sokolstva, Dr. M. Tyrše, starosta župy
Šumavské br. Emil Tšída z Nové Kdýně. V den
úmrtí Dr. Mir. Tyrše v tělocvičně o životě miláčka
Sokolstva br. náčelník J. Fastr a br. K. Kůstka.
Zevnější činnost jednoty jevila se následujícím vy-
stupováním: Dne 14. ledna m. r. konán spolkový
věneček, dne 11. června spolkový výlet do Dmouta,
dne 25. června slavnost Čelakovského, ke které
zavítal „Sokol“ plzeňský s hudbou a sousední bra-
trské jednoty. Dále účastnila se jednota sletu okr-
skového v Kolovči v počtu 44 členů, dne 6 srpna
župního sletu v Plzenci v počtu 19 členů a dne 13.
srpna sletu župy Šumavské v N. Kdýni v počtu 33
členů. Dne 10. září konal pak „Sokol“ významnou
slavnost odhalení pamětní desky rodáka zdejšího a
neohroženého vlastence Petra Fastra. Umělecky pro-
vedená deska ta byla přičiněním členů jednoty so-
kolské a za podpory spolku „Hostimil“ v Praze a
jednotlivých korporací, spolků i příznivců pořízena a
na rodný dům jeho umístěna. V týž den odpoledne
uspořádána byla jednotou národní slavnost v sadech
střelnice. Z veškerých uvedených slavností a zábav,
ač mnohé špatné počasí pokazilo, odveden přece
značný výtěžek pokladně na zbudování sokolského
stánku. V den sylvestra odbýván humoristický večer
v týž prospěch a dne 23. ledna t. r. spolkový vě-
neček. Při pořádání zábav ve prospěch stavebního
fondu byl správnímu výboru velice platným poma-
hatelem sběrací sbor. Dle usnesení poslední valné
hromady jednota pořídila sobě vkusný obraz svých
členů, jenž nyní místnost spolkovou zdobí. Jednatel
na konec zprávy děkoval všem příznivcům jednoty,
zvláště sl. obci domažlické a oběma peněžním ústa-
vům za podporu a vybízel přítomné členy ku spo-
lečné a svorné práci sokolské. — Zprávu účetní
přednesl pokladník br. Fr. Wimmer. Příjem: Hoto-
vost z roku předešlého zl. 20.20, příspěvky členů
zl. 252.90, výtěžek různých zábav zl. 102.29, za
časopisy a tiskopisy zl 18.56, kroje cvičební zl.
22 18, různé příjmy zl. 9.05, úhrnem zl. 425.18. Vy-
dání: Odměny zl. 71.--, příspěvky župní zl. 36.80,
časopisy a knihy zl. 38.53, dary a příspěvky zl.
73.74, správní výlohy zl. 57.60, diplomy zl. 12.75,
kroje cvičební zl. 22.18, různé výlohy zl. 35 54, ho-
tovost zl. 77.03, úhrnem zl. 425.18. — Zprávu sbě-
ratelského sboru pro zbudování tělocvičny, kterou
podrobně spracoval a přednesl jednatel br. V. Kitzber-
ger, doplnil pokladník br. F. Wimmer předloženým
účtem jak následuje: Fond na zbudování tělocvičny
činil počátkem roku zl. 2764.21, k tomu přispěli:
obec domažlická 300 zl., spořitelna 50 zl., záložna
50 zl., jednota z pokladny spolku a z výnosů zábav
zl. 251.45, z pokladniček v hostincích rozvěsených
zl. 58.56, členové „Sokola“ v městském pivovaře
25 zl., při svatbách zl. 7.02, různé dary a příspěvky
zl. 54.02, úroky ze vkladů zl. 110.37. Fond na zbu-
dování tělocvičny koncem měsíce ledna 1900 dostou-
pil zl. 3670.64, tak že vzrůst jmění pro tento fond
vzrostl minulým rokem o zl. 906.43. Po vyslechnutí
zprávy účetních dozorců byla tato schválena a po-
kladník sproštěn zodpovědnosti. — Náčelník jednoty
br. J. Fastr podal podrobnou a vzorně spracovanou
zprávu technickou, v níž vylíčil činnost členů cviči-
cích i dorostu v tělocvičně a uvedl úspěchy, jichž
se tito při veřejném vystoupení o sletech v Kolovči,
v Nové Kdýni, v Domažlicích, zvláště pak v Plzenci
na sletu župním dodělali. Litujeme, že nemůžeme
celou zprávu zde pro její rozsáhlost otisknouti, by
naše veřejnost nabyla přesvědčení o píli a vyspělosti
jednotlivých borců a jich sboru cvičitelského. — Na
to předneseny zprávy knihovníka br. K. Kůstky a
správce domu br. Jana Halíka. Když starosta podě-
koval všem činovníkům za jich horlivost a vytrvalost,
předsevzaty volby a zvoleni bratři: starostou Max
Duffek, místostarostou Fr. Novák, náčelníkem Jan
Fastr, do výboru bratři: V Kitzberger, F. Wimmer,
Jan Halík, MUDr. Jan Holub, F. Procházka, Kar.
Kůstka, za náhradníky bratři: A. Regal, Kar. Ševčík,
V. Kubš, C. Dřevohryz, za župní vyslance br. J.
Fastr a br. V. Kitzberger, za účetní dozorce br. V.
Wimmer a A. Martinovský, za praporečníky br. Vil.
Čadek a Jiří Regal. Dále jmenován sbor sběratelský.
— Ve volných návrzích rozpředla se čilá debata, při
čemž vysloveny a přijaty různé návrhy a přání ve
prospěch jednoty čelící. — Přejeme „Sokolu“ v jeho
plodné a vlastenecké činnosti „Na zdar!“
Zprávy různé.
Cirkulář Dra. Körbra podřízeným úřadům. Ministr-
president Dr Körber vydal všem podřízeným úřadům
cirkulář, ve kterém vyzývá úředníky, aby přesně
zachovávali zákony a nestrannosť, vyhovovali vždy
žádostem obyvatelstva, pokud zákon to připouští, a
aby agenda úřední směřovala vždy ku všeobecnému
blahu obyvatelstva a byla vždy rychlá. Dále, aby
úředníci pamětlivi byli vždy svého úřadu, k obyva-
telstvu by byli vlídní tak, aby důvěra k státním
úřadům byla zachována. V úřadě nechť úředníci
chovají se vždy korektně, nestaví na obdiv své
politické smýšlení a mimo úřad nechť chovají se
naproti občanstvu s taktem. Jak viděti, krásná na-
pomenutí, jen zdali se rakouský byrokratismus dle
nich bude říditi. To je ovšem jiná otázka!
Z německého tábora. Na voličské schůzi v Sirbu
v hostouňském okresu po řeči poslanců Röhlinga a
Hofmanna vysloveno přání, by zasadili se za dvou-
letou službu vojenskou, za dovolenou zemědělských
pracovníků, za upravení čeledínských poměrů ve
prospěch hospodářů, za zrušení pozemkové daně a
