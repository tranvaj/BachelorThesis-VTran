Ročník XXIX.
V Domažlicích dne 22. září 1900.
Číslo 39.
POSEL OD
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
1 korunu 80 haléřů .
čtvrtletně .
2 koruny 46 haléřů
za hranice „
7 korun 20 haléřů.
ročně . .
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
č
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
ERCHOVA
(Dokončení.)
Třeba tázati se napřed, bude-li také se zřetelem
na poměry obilnictví v Rakousku vůbec a v Čechách
zvláště zvýšené clo obilní prostředkem působivým,
aby obilní ceny stouply?
Působení přívozních cel na cenu obilní zdá se
býti zcela jednoduché. Při přívozu cizího obilí do
území státního zvýší se cena tohoto cizího obilí o výši
cla, které z něho bylo na hranicích placeno, tak že
může potom i domáci obilí za tuto zvýšenou cenu
býti prodáváno. Ve skutečnosti není vývoj cen obil-
ních za platnosti cel tak jednoduše mechanickým.
Procházíť obilí, než dostane se na konec do rukou
konsumenta, rukama celé řady obchodníků, spekulují-
cích na jeho odbyt, i není vyloučeno, že přívozce,
kterému záleží na odbytu obilí, spokojí se s menším
ziskem a přejímá tím část cla na sebe, takže nezdraží
se přivežené obilí o celou výši cla. Působí proto obilní
clo sice na výši ceny obili, ale nikoliv mechanicky
přesně o celou výši cla, nýbrž nepravidelně dle toho,
které zájmy jsou mocnější, zda zájmy přívozce neb
odběratele. Statistika z německých přístavních tržišť
dokazuje alespoň, že vyclené obilí jest na tržištích
těch dražší než nevyclené, a že tedy clo působí jistou
měrou k zvýšení ceny obilní na území clem chráněném.
Ale nikoliv za všech okolností bude clo takto
působiti. Patrně jen tehdy, jestli do státu při-
váží se skutečně nějaké obilí. Nepřiváží-li se do státu
žádné obilí, nemůže clo vůbec přijíti k platnosti. Ale
i tehdy, jestli do státu se obilí přiváží, nebude clo
účinným, jestli současně vyváží se ze státu obilí
v množství převyšujícím přívoz. Neboť převyšuje-li
vývoz obilí ze státu přívoz do něho, znamená to, že
ve státě vypěstuje se více obilí, než je ho pro domácí
spotřebu zapotřebí. Přebytečné množství obilí nelze tedy
zpeněžiti doma, nýbrž musí pro ně hledán býti odbyt
v cizině a to za ceny, které v této poslednější platí.
V státech obilí vyvážejících nerozhodují tedy o cenách
obilních domácí, clem třeba uměle zvýšené ceny, nýbrž
ceny při odbytu v cizině docílené. Clo tedy v tomto
případě není pro ceny obilní účinným.
Nicméně nebude ani v tomto případě lze prohlásiti
clo za zcela bezúčelné. Třeba nepůsobilo clo k zvý-
šení ceny, znesnadňuje alespoň cizímu obilí přístup do
státu, pokud se týče, nutká cizí obilí, aby hledalo toto
přístup do států vůbec nechráněných anebo chráně-
ných nižšími cly.
Dle toho, co uvedeno, lze říci tolik: Hledá-li
se u nás v obilních clech prostředek, kterým by mo-
hlo býti působeno k zvýšení cen obilních, bude lze
toho dosáhnouti jen při takových druzích obilí, jichž
přiváží se k nám z ciziny větší množství, než se od
nás do ciziny vyváží.
Kdybychom mohli upraviti cla s výhradným zře-
telem na poměry v Čechách, mohli bychom zavésti
cla na všechny druhy obilí a mouky, vyjímajíc ječmen.
V Čechách nevyrobí se tolik pšenice, žita, ovsa, mouky
kolik máme zapotřebí, i musíme nedostatek tento do-
plňovati přívozem odjinud; jen ječmen a z něho vy-
robený slad vyvážíme do Německa.
Zcela totožné jsou poměry, hledíme-li k Před-
litavsku jako celku. Potřeba obilin jest tu větší
než domácí výroba.
Přívoz uherského obilí a mouky do Předlitavska
je daleko vyšší než přívoz z ciziny, a jest vlastně
Předlitavsko hlavním tržištěm pro obilí a mouku z
Uher. Kdyby Předlitavsko bylo samostatným celním
územím a mohlo stanoviti samostatná cla na obilí
přivážené sem ze Zalitavska, byl by to nad jiné účinný
prostředek působiti k zvýšení domácích cen obilních.
Zřejmo z toho, že zemědělství v Předlitavsku nemusí
se lekati pranic hlasů uherských, vyhrožujících nám
celní rozlukou obou polovicí říše. Naopak pro země-
dělství zdejší musila by celní rozluka býti vítána. Ale
dokud trvá pro obě polovice říše společný celní sva-
zek, nelze vhodnost obilních cel posuzovati se stano-
viska jediné země neb jediné říšské polovice, nýbrž
jen se stanoviska celého mocnářství, i sluší proto
klásti otázku, prospěla-li by obilní cla, zvýšená pro
území celého mocnářství, všemu zemědělství v říši,
tedy i zemědělství v Čechách?
Říše rakousko-uherská patřila mezi státy, obilí
vyvážející, a řaděna byla vývozním svým významem
mezi všemi obilí vyvážejícími státy na třetí místo,
hned za Spojené státy severoamerické a Rusko. Tento
vývozní význam zachovalo sobě Rakousko-Uhersko
již jen pro ječmen; vývoz tohoto — hlavně do Ně-
mecka — stoupá stále a stoupání to bývá přerušováno
jen v neúrodných letech. Žito přestalo již dávno býti
předmětem vývozním z Rakouska; jen v letech zvláště
úrodných vyvážíme více žita, ale pravidelně musíme
přivážeti více žita z Ruska, Německa a nejnověji i ze
Spojených států severoamerických, než sami vyvážíme.
Oves počíná v posledních letech býti předmětem
většího přívozu k nám, převyšujícího vývoz; jen v
nejúrodnějších letech můžeme více vyvážeti. Pše-
nice byla druhdy nejznačnějším předmětem rakouského
vývozu. Při mouce lze pozorovati stále zmenšování
vývozu.
Říše rakousko-uherská co celek pozbývá spůso-
bilost k vývozu obilí, vyjímajíc ječmen. V letech
menší úrody nestačí domácí obiliny pro domácí spo-
třebu. Se zřetelem na tento stav bylo by lze od
zvýšených cel obilních — ječmen vyjímajíc — očekávati
příznivý vliv na domácí ceny obilní. Dosavadní celní
sazby (pšenice a žito 1.50, oves a ječmen 0.75,
mouka 3.75, zl. ve zlatě), jsou oproti celním sazbám
některých jiných států (Německa a Francie) dost
mírné, i lze tedy souhlasiti s návrhem, který český
odbor zemědělské rady činí, aby tato cla — clo na
ječmen vyjímajíc — byla zvýšena.
Zprávy různé.
Při volbě představenstva král. m. Domažlic
dne 19. září obecním zastupitelstvem konané,
zvolen starostou obce opětně p. Petr Hana, rad-
ními pp.: Dr. Ant. Steidl, Josef Ludvík, mlynář,
Max. Duffek, soukromník, Dr. Aug. Halik, primář
všeob. nemocnice, Aug. Wimmer, ekonom, Jan
Ludvík, obchodník. V nově zvolené správě obecní
nalezá se teď zcela nová rada a 13 nových členů
zastupitelstva. Skládání slibu nové správy díti
se bude v den sv. Václava dne 28. září.
Tábor lidu z Pošumavi, který se v neděli dne
23. září 1900 o 11. hodině dop. v Přešticích na
náměstí odbývati bude a na němž přední vůdcové
státoprávních stran tlumočiti budou přání a tužby
veškerého lidu kraje Pošumavského a tím i celého
národa Českého, byl úředně povolen, a jest
nyní na občanstvu celého kraje Pošumavského, aby
hojným účastenstvím tábora dokázalo, že Český lid
jest svorným v hájení práv svých, a že pravdivé je
naše heslo: „Ať to v Čechách jak chce chodí, Šu-
mavan se neodrodí“.
Z okresního výboru. Ve schůzi okresního výboru
dne 19. září 1900 odbývané stala se mimo jiné tato
usnesení: Protokol o předešlé schůzi byl bez poznámky
schválen Opravené plány a rozpočet na rozšíření
okresní silnice domažlicko-horšovotýnské až k jatkám
p. civ. inženýrem Fr. Pekem předložený vzaty na
vědomí a usneseno, aby na stavbu tu konkurs vypsán
byl s podmínkou, že stavba ta do 1 června příštího
roku dokončena býti má. Zpráva o přijímání můstku
přes bystřinu pod Českou Kubicí se béře na vědomí,
za vícepráce povoluje se obnos 60 K. Můstky na
okresní silnici trhanovsko-nepomucké sesutím hrozící
totiž „na kobylici“ a „u hájeného“ vyšetří pánové
Karel Schwetter a Josef Tauer. Zprávy o přijímání
štěrku béřou se na vědomí. Přípis c. k. okresního
hejtmanství v příčině otrávených pstruhů při stavbě
můstku přes bystřinu pod Českou Kubicí byl přečten
a usneseno při příštích podobných stavbách se dle
pokynů ve přípisu tom obsažených zachovati. Obecním
představenstvům v Haselbachu a Nemanicích se dopíše
v příčině opravy obecní cesty z Nemanic do Hein-
richsbergu a z Heinrichsbergu do Sophienthalu ve-
doucí. Vzat na vědomí přípis c. k. okr. soudu v Do-
mažlicích, že bylo trestní řízení pro poškozování
okresní silnice domažlicko-maxberské zavedené zasta-
veno a usneseno proti pachatelům žalobou o náhradu
škody zakročiti. Stipendium k návštěvě rolnické školy
v Plzni zadáno Matěji Němcovi z Mrákova, k návštěvě
stavitelského oddělení průmyslové školy v Plzni Karlu
Roubalovi z Domažlic, pak k návštěvě strojnického
oddělení téže školy Václavu Kralovcovi též z Domažlic.
Obci Chodovu povoleno hrabání steliva. Volba ho-
nebního výboru v Klenči vzata na vědomí. Žádosti
obcí Domažlic, Milavče a Postřekova za povolení
k prodeji obecních pozemků doporučí se okresnímu
zastupitelstvu k příznivému vyřízení. Zpráva licentní
komise béře se na vědomí.
Družstvo sýrárny v Domažlicích — o němž jsme
již přinesli zprávu — ustavilo se na základě úředního
povolení minulou neděli dne 16. září. Valná hromada
odbyla se v Plzni za účasti jak místních a okolních
členů, tak i podílníků z Prahy, Plzně a Jihozá-
padních Čech. Ze všech 203 podílů zastoupeno bylo
buď osobně nebo plnomocenstvím 190 podílů. Za
předsedu zvolen aklamací pan Josef Lisý, em. hosp.
řiditel z Plzně, který stal se členem družstva za
hotel Waldekův v Plzni. Předsedající ustanovil za
zapisovatele p. Vojt. Roppa. Když provedlo se
jednání koupě domažlické sýrárny družstvem, přijat
byl návrh koupě i podmínek jednohlasně. Při
volbě do správní rady obdrželi největší počet
hlasů pp. Boh. Bučina z Prahy, Ant. Svoboda z Plzně
a Ant. Šimandl z Litic u Plzně. Za náhradníky
členů správní rady zvoleni pp.: Ant. Klenka, rytíř
z Vlastimilu ze Seče u Blovic a Jan Bauc z Do-
mažlic. — Za revisory účtů pp. Bedř. Fomann
a Jos. Lisý z Plzně a za náhradníka revisorů účtů
p. Alois Procházka z Domažlic. — Ku konci přečtěn
telegram p. Václava Zářeckého z Prahy, jenž takto
zněl: „Nemoha se osobně zúčastniti valné hromady,
přeju podniku nejlepšího zdaru; kéž hojnost komínů
v jihozápadních Čechách vydá svědectví o české
podnikavosti“. — S přáním, aby tento krok na dráze
české podnikavosti úspěchu došel, rozešli se pak
účastníci valné hromady. Naše okolí má ovšem
nejednu příčinu, aby se k tomuto přání ochotně
připojilo — Po ukončení valné hromady konala
se schůze správní rady družstva. Předseda zahájil
jednání a po jeho návrhu zvoleni byli jednohlasně
p. Alfred Schnabl za řiditele a p. Vojtěch Ropp
za jednatele družstva. Toto odpovědné řiditelstvo, je
splnomocněno, by převzalo celou sýrárnu a zastu-
povalo ji ve všech záležitostech. Dále usneseno, aby
zřízena byla lednice a aby požádán byl odborník
sýrařský, pan prof Rosam z Plzně o podání návodů
ku výrobě a přiměřených návrhů. Po té prohlásil
předseda schůzi za skončenou.
Duchovenské. Farářem ve Všerubech ustanoven
důst. p. P. Aug. Hartl, dosavadní katecheta na
měšť. škole na Horách Kašperských.
Úmrti. Dne 16. t. m. zemřel ve Vídni doma-
žlický rodák p. Antonín Pelnář, inspektor
c. k. generální inspekce rakouských drah, po krátké
ale velmi trapné nemoci ve věku 54 roků. Tělesné
ostatky jeho převezeny byly dne 19. t. m. do Press-
baumu u Vídně, kde ve vlastní hrobce k věčnému
spánku uloženy byly.
Zlatou svatbu slavili v kruhu četné rodiny dne
10. t. m. v Nové Kdýni tamější vážený měšťan p.
Alexander Holub se svou chotí pí Jos. Holubo-
vou, roz. Bastařovou. Stařičkým manželům, kteří
těší se ještě dnes úplnému zdraví, dostalo se při této
příležitosti četných blahopřejných projevů nejen od
četných přátel a příbuzných, ale i od širšího obecen-
stva ze Kdýně a okolí.
Vyznamenání. Za překrásnou kollekci prošívaných
ložních pokrývek vlastní výroby, vystavenou na vý-
stavě v Kutné Hoře, obdržel zdejší vlastenecký spolek
dam „Božena Němcová“ stříbrnou medailii obchodní
komory v Plzni.
Zvýšení obilních cel
v Rakousku.
