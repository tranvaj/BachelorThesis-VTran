Číslo 40.
V Domažlicích dne 29. září 1900.
Ročník XXIX.
POSEL OD
Vychází každou sebotu o 4. hodině odpoledne v knihtiskárně Emanuela Pruňara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně .
1 korunu 80 haléřů
.
2 koruny 46 haléřů
za hranice
ročně . . .
7 korun 20 haléřů.
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
ČEDCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Jubilejní dar Svatováclavský
Ústřední Matici Školské.
Čechové!
S oslavou konce století oslavuje letos Ústřední
Matice Školská dvacetiletí svého trvání. Z malých
počátků k mohutnému rozkvětu dospívala, sílila a
vzrůstala ve své činnosti a práci. A byla to nevšední
láska všech vlastenců dobré vůle, poctivá a účinná
víra v právo svého národního sebeurčení a neskonalá
obětavosť českého národa, která mravní i hmotné
podpory poskytla Ústřední Matici Školské, by snahy
její a úkoly, které rozšiřovaly se měrou netušenou,
také zdárným a úspěšným byly korunovány výsledkem.
Ve dvacátém roce činnosti přehlíží Ústřední Ma-
tice Školská vykonanou práci, které síly své věno-
vala, přehlíží výsledky svých národních, osvětových
i lidumilných snah a úspěchy svých bojů a zápasů
o záchranu a posilu českých krajanů a bratří v kra-
jinách národně smíšených.
Kolika tisícům trpících rodin českých dělníků
v místech nehostinných poskytnuta úleva v trpkém
boji o skývu chleba opatrovnou matiční, jež chránila
jim dítky nejmladší! Jaký to nepřehledný zástup
žáků, jež matiční škola obecná vychovala na občany
řádné, Čechy dokonalé! A matiční školy střední na
Moravě i ve Slezsku, nejsou-liž zdrojem, z něhož
rok co rok na sta nadaných a snaživých českých
jinochů čerpá vzdělání pro celý život svůj?
A tak uložila a stále ukládá Matice hřivnu, jaká
jí národem svěřena na úrok nejlepší: na vzdělání a
záchranu české mládeže, o jejíž školskou výchovu
jiným způsobem namnoze nebylo by vůbec ani posta-
ráno. Téměř šedesát opatroven a školek mateř-
ských, na sedmdesát kvetoucích škol obecných,
jež Matice založila a z valné části ještě vydržuje,
velká řada českých škol veřejných, jež Matice svou
podporou vzkřísila, česká vyšší státní gymnasia v Uher-
ském Hradišti a Opavě, jež Matice drahná léta vydr-
žovala, a to znamenitým nákladem, zemské reálky
v Hodoníně a Lipníku, dosud Maticí podporované,
vyšší české gymnasium v Zábřeze vydržované nema-
lými obětmi Matice Školské i Matice Zábřežské, pod-
pora vyššímu gymnasiu Místeckému i realnému gymna-
siu v Mor. Ostravě, subvence obchodní akademii
v Brně, spolku „Komenský“ ve Vídni i Matici Budě-
jovické, četné školy pokračovací průmyslové — to
vše jasné vydává svědectví, že Matice hodna jest
podpory a lásky, s jakou každý řádný syn, každá
šlechetná dcera našeho národa k ní ode dávna lne.
Než prací dvacetiletou není dílo matiční doko-
náno: stále a stále tisícové rodičů českých z míst
ohrožených ze Slezska i Moravy, z Čech i Rakous
úpěnlivě volají a prosí: „Nedejte zahynouti
nám, nedejte zahynouti našim dětem
smrtí duševní!“ Kterak jim vyhověti?
Matice, co síly stačí, hledí pomáhati v čas a
rychle, a tak i letos již přes 100.000 K vydala více
než přijala, věříc pevně, že jí český lid o sv. Václavě
hojně nahradí, co si vypůjčila na neodkladnou od-
pomoc.
Dvacetiletou obětavou podporou Matice osvědčil
národ náš příkladnou příchylnosť i lásku k snahám
osvětovým.
Proto Matice s důvěrou očekává od Vás, Čechové,
že nedopustíte v jejím roce jubilejním, aby naděje
ve Vaši pomoc zůstaly nesplněny, nýbrž seřadíce se
opět všichni pod vítězný prapor matiční, podáte světu
i odpůrcům
jubilejním darem svatováclavským
neklamný důkaz, jak marny jsou věštby těch, kdož
prorokují, že Matice Vámi opuštěná klesne pod tíhou
svého velkého úkolu . . . Větší nežli překážky, jež
v pokroku nám vadí, bude naše obětivosť, mravní
síla naše mocnější nad zlobu nepřátel!
V PRAZE, v měsíci září 1900.
Výbor Ústřední Matice Školské.
Bratrským jednotám sokol-
ským i hasičským, jakož i
všem lidem dobré vůle!
Maličko a již opět loučí se jednoty sokolské s
řadou bratří, nastupujících službu vojenskou a žel,
největší jich čásť, toť borci nejlepší, druhové nejmi-
lejší. Těch ovšem netýkají se řádky následující, neboť
oni ve škole sokolské naučili se mužné hrdosti a
není obavy, že by poslední chvíle života občanského
poskvrnili sprostotou alkoholové ráže rekrutské.
Však úkol náš jest širší, my přímo i nepřímo,
slovem i příkladem působiti máme — a rcemež klidně,
také působíme — na okolí své, jehož prospěch t. j.
tělesné i mravní povznesení lidu českého jest naším
cílem. Nuže, doba nejblíže příští skytá nám příležitost
nejlepší zasaditi se přímo i prostřednictvím všech
kruhů povolaných, všech činitelů vážných o to, by
odstraněn, aneb aspoň co nejvíce zmírněn byl trudný
úkaz ubohosti mravní, rok co rok se opakující.
Uvádíme zde pouze začátek článku „Daň z krve“
(časopis „Sokol“ roč. 1899, č. 9.):
„Jest v prvých dnech října. Ulice města jež sídlem
jest okresu doplňovacího, nápadně oživly mladou
chasou, která na druhý den v hodinách dopoledních
rozloučí se na čas se životem občanským. „A my
jsme vojáci, my jsme pašáci“, ten popěvek zaslechnete
z každé hospody a bohužel i z každé — kořalny.
V těch místech připravují se „obrancové vlasti“ na
zítřejší vážný krok. Čím později k večeru, tím „zpěv“
a hluk pustější a za šera věru dobře učiníte, vyhnete-li
se tlupě, za vřískání harmoniky, proti vám se potá-
cející; mohli byste jinak snadno přijíti k nepříjem-
nému názoru, jak pohlíží nastávající vojín na ordi-
nárního civilistu.
Ráno pak uzříte ty hrdiny s alkoholovou kuráží,
jak vrávorají do kasáren, blabolíce, na ně že je pan
hejtman krátký a pod. Chudáci, za špatný konec
popadli jste vojančinu; ne major, ne hejtman, ba ani
ten kadet, ale komisní šikovatel houkne si na vás
a hrdinství vaše zmizne rychleji než vykouří se vám
alkohol z pustých hlav.
Zatím značná část nováčků — buďme rádi, jest-li
ne převážná většina — takto se připravuje k nejtěžší
povinnosti občana, jednoty sokolské loučí se ve zvlášt-
ních „večerech rekrutských“ se svými odvedenci.
Nevylučujíce zábavy na rozloučenou, staví na prvé
místo slovo mužné, pokyn bratrský, radu přátelskou“.
Budiž tak pravidlem. Odporučujeme přečísti shro-
mážděným epištolu výše zmíněnou. Uznáte-li vhodným
(a stálo by to za pokus!), učiňte večer ten přístupný
všem odvedencům místa i okolí a širšímu obecenstvu,
ať záslužná tato snaha nejširší pole obsáhne. Učiňte
vše co vám možno a — nedejte se odstrašiti nezda-
rem pravdě podobným. Kde tolik let odcházející
rekruti řadili se pod zablácený prapor Bakchův, tam
prvým náběhem věc neobrátíte, ale dosti bude, když
ukážete, že i ten prostý rekrut nemusí zapomínati
důstojnosti lidské, louče se s občanským životem.
Následující pak rok bude již snad o něco lépe a
snaze houževnaté, všemi činiteli čestnými podporované,
V Domažlicích dne 27. září 1900.
Století vynálezů, století páry a elektřiny chýlí
svou šíji pod kolesa věčnosti.
Však hle, v jakém obrovském, podivuhodném,
zápase zanechává zde pokolení lidské těch, jak se praví,
kulturně nejpokročilejších zemí?
Miliony ženou se v před jako v jediném shonu
za jediným cílem, aby urvaly pro sebe větší kousek bla-
hobytu na ten ždibec času, který se zove věkem
lidským.
Miliony z těch milionů zůstávají po zadu, nedostihují
cíle nebo klesají rozdrceny neúprosnou tvrdostí soutěže
ostatních.
A miliony zas předčí ostatní a blýskají se v záři
dobytých vítězství.
V tom boji o život, o kus lepšího bytí zdá se, že
jedná se jen a jen o hmotu.
Pravda o hmotu, o kterou jednalo se již miliardám
těch, kteří zašli ve věcích minulých, v zápase snad
méně lopotném, však neméně tuhém a horším.
Horším proto, že těžší a méně způsobilá byla
zbraň zápasníků.
Druhdy o hmotu zápasilo se hmotou. Ale pěstní
právo pozbylo již dávno své moci, dnes zápasí se
zbraní duševní.
Zápas o hmotu stal se zápasem kulturním. Odtud
ta snaha nové doby rozhojniti vzdělání nejširších vrstev,
nejen to vzdělání, jež přináší vyšší stupeň duševní
intelligence a zabezpečuje akademické hodnosti ve službě
soukromé či státní, nýbrž i to vzdělání, jež odchovává
samostatné pracovníky, kteří na vlaštní pěsť jsou způ-
sobilí domoci se platnosti, síly a blahobytu.
Z takových odchovanců vzdělanosti rekrutují náro-
dové své hlavní bojovníky a vůdce v zápasech o svou
samobytnost, svobodu a přednost.
U nás došlo na tento způsob duševního zbrojení
dost pozdě. Není ovšem divu; vždyť nejsme ještě ani
dost opatřeni po stránce vzdělání všeobecného, natož
odborného.
Vinou toho zvrací se často i cíl vzdělání odborného.
Odchovanci jeho místo aby do praktického vydali se
života na samostatnou existenci, odcházejí v podruží
cizích služeb, kde nikdy nemohou se uplatniti a zůstávají
více méně bezvolným strojem cizí vůle a cizího kapitálu,
Rolnický synek, jenž okusil vzdělání v odborné škole,
nerad se vrací k rodné hroudě, aby otcovský statek
zvelebil a půdu mateřskou k lepší plodnosti i stav
svůj k lepšímu blahobytu přivedl; raději béře za vděk
leckde skrovnou službičkou.
Syn obchodníkův nabyv vzdělání odborného nehledá
zkušenosti v cizině, aby po čase založil samostatný,
třeba někdy z počátku i skrovný obchod. Nemůže-li
počíti hned něco velkolepého s velkou reklamou,
v čem by za krátko třeba zkrachoval, trčí raději do
šedin svých v ponurých stěnách cizího comptoiru.
Pravilo se kdesi trefně; kdybyste zaručili každému
navštěvovateli rolnické školy, že se po absolvování
stane kdesi obecním policajtem, budou školy ty plny,
a jinde samo ředitelství školy obchodní lákalo poslu-
chačstvo slibnou vyhlídkou, že najdou místo pak v těch
a těch kancelářích.
Než třeba v čas si uvědomiti, že ani česká síla
nesmí se utráceti na vždy v cizích službách, že třeba
domáhati se samostatnosti v každém směru, neboť nikoli
služebný, nýbrž volný, samostatný lid domůže se žá-
doucího blahobytu a s ním celý národ žádoucí po-
litické váhy.
Vizte jen, kolik našich lidí zůstává stranou našich
velkých politických zápasů jen proto, že nejsou samo-
statni, že jsou pouhými služebníky.
Proto školou i četbou vychovávejme svůj lid
k takové samostatnosti.
Dnes již neschází k tomu tou měrou prostředků
jako ještě před nemnohými lety.
Máme dnes již vyspělé odborné školství, jehož
účel třeba jen náležitě pochopiti a pomůcky, které
poskytuje, vydatně použíti.
Utěšeně množí se a rozkvétá i naše literatura
v tom směru; třeba jen více jí věnovati pozornosti,
než četbě zábavné, která nad míru opanovala široké
vrstvy. Tane nám na mysli při tom mezi jiným výborně
redigovaný list „Věda a práce“,*) jejž asi v duchu
tu vyslovených ideí řídí poslanec dr. V. Kurz.
Mladé pokolení, jež připravuje se k samostatnému
kulturnímu zápasu, i ti, kteří jsou již v plném jeho
proudu, ti všichni měli by tento list míti denně v ruce,
neboť on dobře naznačuje dráhu, kterou od vědeckých
poznatků a počátků béře se moderní pokrok, jenž
zašlému století vtisknul jeho ráz a jímž na dlouhou dobu
založena celá budoucnost.
Prosper.
*) Nastupuje právě v těchto dnech svůj IX. roč. Pozn. red.
Besidka.
