Za předsednictvo České Obce Sokolské:
Podlipný,
Mašek,
starosta.
jednatel.
J. Vaníček,
náčelník.
Veřejná čítárna
otevřena je ve středu a v pátek od 5—8 hod. večer,
v neděli od 9—12 dopoledne, od 1—3 odpoledne.
Místnost jest ve Vodní ulici v domě p. Wimmra.
Zprávy různé.
Slavnostní instalace purkmistra král. města
Domažlic p. Petra Hany odbývána byla v den sv.
Václava 28. září před 10. hod. dopol. v zasedací
síni radnice, jež vkusně dekorována byla květenou
a bujnou zelení. Zdejší c. k. okr. hejtman p. G.
Kraffer, v jehož ruce slib skládán, oslovil shromá-
žděnou novou správu velice případnými a upřímnými
slovy, jež mocně působila na všechny členy nového
zastupitelstva zde přítomné. Taktéž srdečná řeč páně
purkmistrova našla všeobecného ohlasu. Slavnostnímu
aktu tomu bylo přítomno městské úřednictvo, depu-
tace sboru střeleckého, hasičského a veteránského,
jakož i mnoho hostí. Po mši sv., jež na to v dě-
kanském chrámu Páně byla sloužena a při níž bez-
vadně provedena krásná mše od Janáka, následo-
valo před hodnostáři obvyklé defilé uniformova-
ných sborů s prapory a hudbou. — Přejeme novému
obecnímu zastupitelstvu, jež zvoleno bylo svorně ob-
čanstvem zdejším, při nastávající nové působnosti
všeho zdaru!
Prof. Eduard Albert, slavný chirurg na vídeňské
universitě, jeden z nejgeniálnějších muzův, jež kdy
národ český zrodil, zemřel dne 26. září, raněn byv
mrtvicí, ve svém rodišti Žamberce, kdež na letním
bytu dlel, ve věku 59 roků. Věda lékařská ztrácí
v něm jednoho z nejpřednějších svých představitelů.
Pohřeb prof. dra. Alberta konati se bude v neděli
o půl 3. odpoledne do rodinné hrobky v Žamberku.
Slavnost císařských narozenin. Poněvadž 70. naro-
zeniny J. V. císaře připadly do doby prázdnin, nařídil
ministr osvěty a vyučování, aby dodatečně slouženy
byly bohoslužby na počátku školního roku a sice na
všech školách a aby za tou příčinou dány byly žactvu
prázdniny. Památný den ten oslavován byl 27. t. m.
na zdejších školách chlapeckých, v pondělí oslavován
bude na školách dívčích a škole venkovské; na c. k.
vyšším gymnasiu pak ve čtvrtek.
Tábor lidu v Přešticích nebyl valně navštíven.
Řečnili dr. Ed. Grégr, JUDr. Sobotka za stranu státo-
právní, Šafr za živnostníky, Em. Hrubý za agrárníky,
Stříbrný za vídeňské Čechy, J. V. Klofáč za národní
dělníky, Dr. Machač za pokrokovce. JUDr. Liebl
z Přeštic navrhl pak resoluci, v níž shromáždění
trvají na požadavku státního práva, rovnoprávnosti,
rovnocennosti jazyku, staví se proti rozdvojení a vy-
bízejí k nejkrajnějším prostředkům za dosažením
vytčených cílů. — Tak malé účastenství lidu na
rozsáhlém náměstí přeštickém — nás zaráželo!
Právo shromažďovací v době vypsání voleb. Dle
rozhodnutí říšského soudu ze dne 26. října 1872 čítá
se doba ode dne vypsání volby do ukončení volby
za výjimečnou pro práva shromažďovací, pokud týká
se schůzi voličských. — Svolání schůzi těchto v době
vypsání voleb nepodléhá § 2. shromažďovacího zák.
z 15. listopadu 1867, neboť dle § 4. téhož zákona
možno v době této svolávati schůze voličů k poradám
o volbách, jakož i k poradám s poslanci, kdykoli a
kdekoli do místnosti, nikoli pod šírým nebem bez
povolení zeměpanských úřadů. Dle výnosu minister-
stva vnitra ze dne 20. dubna 1868 č. 1544 nesmí
policejní orgány při schůzi voličů v době vypsání
voleb intervenovati. Dle rozhodnutí kasačního dvoru
ze dne 12. července 1894 č. 6450 má svolavatel
schůze voličů dbáti o to, aby nevoličové ke schůzi
připuštěni nebyli a jest za zanedbávání toho zodpo-
věden. V době vypsání voleb mají právo i nevoličové
dle rozhodnutí ministerstva vnitra ze dne 29. června
1870 č. 2919 svolávati schůze, co porady s poslanci,
při nichž rovněž nesmí intervenovati policejní orgány,
aniž jest povinností schůze tyto, jakož vůbec voličské,
v době vypsání voleb oznamovati úřadům.
Na památku 20leté činnosti Ústřední Matice
školské vydávány budou v době od 1. října 1900
do 31. března 1901 jubilejní diplomy skvostně upra-
vené po 100 zl. a 500 zl. Na diplom bude míti nárok
ten člen Ústřední Matice školské, který příspěvek
svůj buď 200 korun anebo 1000 korun složí v této
době najednou. Ostatní diplomy, při kterých se povo-
lují i roční splátky, budou vydávány za podmínek
posavadních. Vlastenecké společnosti naše neopo-
menou zajisté použiti této příležitosti, aby místnosti
své jubilejním diplomem matičním vyzdobili.
Z okresního výboru. Poněvadž nový zákon
o právu domovském již dne 1. ledna příštího roku
v platnosť vejde, usnesl se okresní výbor na tom,
aby širší vrstvy obyvatelstva zejména venkovského
o významu nového zákona poučeny byly, a pořádá
za tím účelem v neděli dne 30. září 1900 v 9 hod.
dopol. v zasedací síni okresního zastupitelstva pře-
dnášku „O právu domovském“, jehož výklad
podá p. JUDr. Josef Musil, tajemník okr. zastupitelstva
Objeví-li se zájem na této přednášce, bude uspořádán
ve volných lhůtách výklad celého zřízení obecního
a nejdůležitějších zákonů správních ; účelem přednášek
těchto má býti vzbuzení smyslu pro veřejnou správu
vůbec a v prvé řadě poučení pro starosty a členy
obecních zastupitelstev venkovských obcí, žádného
úřednictva nemajících a tudíž na sebe samy odkázaných.
Úmrtí. V pondělí dne 24. září o 2. hod. odpol.
zemřela zde ve věku 61 roků pí. Antonie Pavlí-
ková, rozená Teyerlová, choť bývalého mlynáře.
Tělesná schránka zesnulé byla ve středu o 2. hod.
odpol. v domě smutku vykropena, do Stanětic pře-
vezena a na tamním hřbitově do rodinného hrobu
pohřbena.
Zachování lidových krojů. Královská vláda
v Mindu v Hanoversku požádala „školské úřady
a učitele“, aby věnovali pokud možno největší pozornost
lidovým krojům, aby uplatňovali svůj vliv za příčinou
zachování jich a aby působili přímo proti odkládání
krojů. Všude, kde se kroje ještě nosí, i tam, kde
již počínají mizeti neb kde zbývají po nich již jen
stopy, mají učitelé při vhodných příležitostech uka-
zovati k důležitosti zachování krojů.
Sjezd spořitelen českých V posledním čísle
„Spořitelního Věstníku“, příloze „Obchodních Listů“,
jest naznačeno, že sjezd spořitelen českých z Čech a
Moravy bude se konati o sv. Václavě. Původně se
tak myslilo. Práce připravné byly již v úplném proudu,
avšak pro nával látky není možno v čas sjezd ten po-
řádati. Jest ustanoveno definitivně od přípravného ko-
mítétu, který zasedal v Praze dne 22. t. m, že tento
sjezd konati se má v měsíci řijnu. Každá spořitelna
bude co nejdříve vyrozuměna o určitém datu sjezdu
a bližším programu, jakož i všechny odborné i poli-
tické časopisy. Místem sjezdu jest Praha a to laska-
vostí presidia rady král. hlav. města Prahy zasedací
síň na radnici staroměstské.
K „Prodané nevěstě“, jež ode dneška za týden
(dne 6. října) po prvé a v neděli potom (dne 7 října)
po druhé na jevišti „u Černého koně“ bude prove-
dena, již se zve. Aby se předešlo všeliké tísni v sále,
vydán bude pro každé představení zvlášť jen ome-
zený počet listků na nečíslovaná sedadla (po
1 K 60 h) a do parteru (1 K). Poněvadž, jak se
podobá a jak také zcela přirozeno jest, účastenství
obecenstva bude hojné, jest nutno, aby ten kdo na
první představení jíti chce, lístek raději dříve si
opatřil (prodávají se v knihkupectvích pp. K Prunara
a M. F. Krátkého) — kdo by lístek na sobotu již
nedostal, může ovšem opatřiti si jej na neděli, kdy
opera v témž obsazení bude opakována. Dávají
pak: sedláka Krušinu p. Jos. Duffek, Ludmilu,
jeho manželku pí. Anna Halíková, Mařenku,
jejich dceru pí. Mař. Šnáblová, sedláka Michu
p. Karel Kůstka, Hátu, jeho manželku slč. M.
Procházková, Jeníka, Míchova syna p. Arnošt
Schreiber, Kecala, vesnického dohazovače p.
Alfred Šnábl, principála komediantů p. V. Krištof,
Esmeraldu, komediantku slč Mil. Kovářová,
Indiána p. A Regál. — Představitele Jeníka,
pana Arnošta Schreibra, sládka z N. Bydžova,
předchází jako pěvce pověst nejlepší, i doufáme
pevně, že i našemu obecenstvu se bude líbiti.
Pošumavská župa lékařská měla 17. t. m. řádnou
valnou hromadu v Klatovech v hotelu „na Střelnici“.
Za předsedu p. Dra. Ant. Kubce v Nepomuku, chu-
ravostí omluveného, řídil schůzi místopředseda p. Dr.
Aug. Regal z Domažlic. Po schválení zpráv činovníků
a přijetí všech návrhů na program daných, zvolen
výbor takto: Předseda p. Dr. Al Mašek z Klatov,
jeho náměstek p. Dr. Vilém Kostlivý z Domažlic,
jednatel p. Dr. Jan Bočan z Měčína; výboři pp.:
Dr. Jos. Durdík z Kolince a Dr. Jar. Juzl ze Žinkov.
Delegátem župy do zemské lékařské komory zvolen
předseda župy p. Dr. Mašek. — Příští valná hro-
mada bude opět v Klatovech. Po schůzi pobavili se
pp. lékaři při společném obědě. — Do schůze do-
stavil se též jako host p. dvorní rada Josef Popp z
Vídně.
Z veřejné čítárny. Brzy tomu bude rok, kdy u
nás byla otevřena veřejná čítárna. S nevelkými na-
dějemi provázena byla u těch, kdož o zřízení její se
starali, ale ukázalo se, že přece — aspoň v zimních
měsících — našlo se dosti lidí, kteří cítili potřebu
poohlédnouti se v listech po tom, co se děje ve světě.
A s radosti můžeme konstatovati, že to bylo obyva-
telstvo středních vrstev: řemeslníci a dělníci, kteří v
počtu navštěvovatelů zabírají největší číslo. V leté
návštěva ochabla — ani studenstvo neplnilo čítárnu,
jak jsme očekávali. Snad nyní, kdy nastává špatnější
počasí, opět se zvýší návštěva. K ročnímu přehledu
koná se v pátek dne 5. října t. r. o 6. hod. večer
v místnostech čítárny valná schůze kuratoria čitárny,
k níž se zvou pp. delegáti všech spolků, které o či-
tárnu se interesují. Ve schůzi podány budou zprávy
o výsledku za loňský rok a jednáno, jak čítárnu
ještě více povznésti. Doufáme, že co nejvíce účast-
níků se shromáždí.
Matici. Večerní společnost v Trhanově „u Ško-
píčků“, dne 23. září shromážděná, vybrala na Ústř.
Matici školskou 4 K 40 h. Částku tu odeslali jsme
ústřednímu výboru.
Zábava trhanovského odboru Národní Jednoty
Pošumavské odbývá se dne 30. září v hostinci „u
Mejtňáků“ v Chodově.
Krásná pohoda, jež v našem zákoutí podčer-
chovském panuje, nechce dosud ukončiti výletní
saisonu. Ačkoliv na České Kubici pensionáty lufťáky
jsou již opuštěny, přec mnoho turistů navštěvuje
ještě v této pozdní době rozkošné partie našeho
Čerchova, hlavně pak chýše Pasovského a rozhledny,
v níž každodenně sejde se ještě společnost veselých
turistů jak z Čech i Bavor, by pokochala se uchva-
cujícím pohledem na panoráma skvostných scenerií
nepřehledného kraje. V chýši Pasovského dosud je
živo — znavený turista najde zde příjemného útulku
a posilnění jaké si jen kdo přáti může. Rozhled
s věže jest teď v podzimu nejjasnější a nejčistčích
obrysů. Kdo máš čas a jsi milovníkem přírody,
zajdi ještě na Čerchov než přikvačí škaredá zima,
v níž pak na dlouhou dobu na teplá kamna odká-
záni budem.
Při rozchodu stolní společnosti „Paseky“ u
přítele pasekáře Hájka bylo usnešeno, by zbylá
hotovost 13.50 zl., co „poslední dým Paseky“, na
obuv několika chudým školním dětem zdejším vě-
nována byla.
Obecní volby v Ouborsku u Nové Kdýni, jež
dopadly ve prospěch strany německé, byly místo-
držitelstvím zrušeny.
Neštěstím stižen byl dne 13. září vážený 70tiletý
měšťan p. Frant. Vondrák, mistr pekařský v Kolovči.
Při válcování pole splašil se mu pojednou kůň, při-
čemž nebohý stařec ze sedadla nad válcem tak
nešťastně upadl, že jej kůň několik kroků po poli
smýkal a těžkým válcem noha mu rozdrcena. K léčení
odvezen byl ihned do Hradce. Případ ten vzbudil
soustrasť v celém kraji.
Taneční vínek cvičícího členstva Sokola domaž-
lického ve prospěch stavebního fondu tělocvičny po-
řádá se dne 30. září v sále „u Černého koně.“
Divadlo. Divadelní spolek „Šumavan“ v Staň-
kově pořádá v neděli dne 30. září v hostinci p. K.
Hrona na rozloučenou s vojenskými odvedenci diva-
delní představení: „On hledá poklad“, frašku
v jednom jednání. Po divadle taneční zábava.
Železnice nebudou kouřit. Jeden ze členů gene-
rálního ředitelství saských státních drah vynašel za-
řízení, které prý úplně zabraňuje nepohodlnému kouři
na železnicích. Pokusy s tímto vynálezem dopadly
výborně a ukázalo, že železniční stroj tak uspoří
měsíčně alespoň 13.000 kg. uhlí. Zařízení prý stojí
pro každý stroj necelých 10 marek!
Držte hubu. V Šumperku na Moravě měli návštěvu
nějakého hodnostáře nebo inženýra z říše. Při jeho
odjezdu zapěli mu „Wacht am Rhein.“ „Držte hubu“
zvolal na ně rozezleně bodrý tento Prušák —
„jak může taková hanácká smečka zpívat Wacht am
Rhein, co jí je do toho.“
Letošní parna, jež po mnoho měsíců již panují
bez dosti sebe menší vláhy, proměnily přírodu již
v holou poušť. Ornice na polích jest jak kamenná,
tak že s velkou obtíží v kotoučích prachu může se
zaorávati, a luka a stráně, jež jindy oděny byly
sitou zelení, jsou zcela vypálené a žlutou barvou
svou poskytují smutný pohled. Na silnicích v okolí
leží takové spousty prachu, že shrabován býti musí
v hromady a na vozích odvážen v místa příhodná.
Stromoví předčasně žloutne, opadává pod tropickými
paprsky slunečními a píce — jediná to naděje rolníků
— jest tak poskrovnu, že hospodáři sušenou jeteli
musí si již vypomáhati, aby dobytek nasitili, —
pastva vyschla úplně a kdo může, prodává dobytek
šmahem, neboť nemá pro něj krmiva. Již i naše
krásné lesy nedýší oné příjemné vůně — dusno
v lesích víc než venku. Studánky a praménky
vyschly na některých místech úplně Hospodáři stále
volají po dešti, jediné ještě spáse pro letošní
podzimek. — Dne včerejšího se nebe přec smilovalo
a spustilo na vypráhlou zem vydatnou vlažičku.
Pak se myši nemají množiti. Za jediný rok 1899
bylo zastřeleno v Čechách 3519 kun, 16 926 tchořů,
1868 lasic, 55.034 krahulíků, 6296 sov atd., čímž
massám myší život zachován, jelikož hlavně myšmi
uvedená zvířata se vyživují. Za takového hospoda-
ření není divu, že myši hrozivě se množí a způso-
bují škod do milionů.
Mnichovská již známá revui „Jugend“ opět vy-
plila na národ náš slinu jedovatého sprosťáctví, jehož
ovšem schopno jest jen péro německé a kteréž staví
revui tu na úroveň výkvětu — lidského bahna. „Ju-
gend“ přinesla světu báseň v pravdě germánskou,
v níž všechny city Němců jsou vloženy v konečný
refrain: „tvou bohatou zem chceme, ale tebe, „Venzle“,
ne!“ To se povedlo!
K zamezení t. zv. lavinových obchodů. Kruhy
živnostenské si stěžovaly, že přes výklady o nepří-
pustnosti prodeje zboží dle t. zv. systému lavinového,
jež byly dány úřadům živnostenským výnosem c k.
ministerstva vnitra ze dne 14. dubna 1900 čís. 11605
(místodržitelský výnos ze dne 26. dubna 1900 č.
71596) tento způsob nekalé soutěže ještě se vzmáhá
a za příčinu tohoto politování hodného zjevu uvádí
se, že úřady s malou energií jednají dle předpisů
tohoto výnosu. Aby živnostenské úřady při potírání
tohoto nepřípustného prodeje zboží byly podporovány,
nařídilo c. k ministerstvo financí, dohodnuvší se s c. k.
ministerstvem vnitra, veškerým zemským finančním
řiditelstvím, aby celní úřady byly vyzvány, by při
všech zásilkách zboží z ciziny, při jichž prohlídce by
z přiložených papírů nebo z jiných okolností vychá-
zelo na jevo, že se tu jedná o obchod lavinový,
oznamovaly jména a adresy příjemce živnostenským
úřadům, v jichž obvodu příjemce bydlí. O tom byla
zpravena c. k. místodržitelstvím okresní hejtmanství
podaří se bohdá odstraniti tento zlořád, budící oškli-
vost v každém člověku slušném. Zasaďte se o to, by
ani v době odvodů na jaře nebyly pořádány hlučné
průvody odvedenců s hudbou; jsouť zajisté posměchem
na uvědomělost občanskou.
K tolika zařízením obecně prospěšným dalo již
podnět sokolstvo, nuže nechť i zde přiloží rukou pil-
ných vytrvale k dílu a jistě že bude míti všechny
lidi dobré vůle po boku svém.
Na zdar!
