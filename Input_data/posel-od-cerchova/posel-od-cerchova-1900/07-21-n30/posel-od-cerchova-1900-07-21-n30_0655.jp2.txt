Ročník XXIX.
V Domažlicích dne 21. července 1900.
Číslo 30.
POSEL OD
Domažlic
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně.
.
1 korunu 80 haléřů
2 koruny 46 haléřů

za hranice
7 korun 20 haléřů.
ročně .
„ 2 koruny 72 haléřů.
do Ameriky
Donáška do domu ročně 48 haléřů.

ČEBCHOVA.
cký týdenník.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Schůze obecního zastupitelstva
kr. města Domažlic
dne 18. července 1900.
Schůzi předsedal p. purkmistr Petr Hana za
přítomnosti 25 členů obecního zastupitelstva.
Zápis o usneseních schůze poslední schválen
bez poznámky.
Program schůze poslední schválen takto:
1. Sdělení purkmistra: a) Purkmistr oznamuje,
že volební listiny a účty za rok 1899 jsou hotovy a
budou na sklonku tohoto týdne vyloženy.
b) C. k. okr. hejtmanství se dotazuje, zda-li by
obec byla ochotna školní budovu u kláštera, v niž
se škola měšťanská nalézá, k vůli umístění v ní
c. k. berního úřadu adoptovati a eráru podnajati a
žádá za udělení podmínek a schválení jich obec.
zastupitelstvem. — Usneseno, aby městská rada pod-
mínky ty vyjednala se zřetelem k tomu, že budovy
té pro školu ještě pro školní rok 1900—1901 se
potřebuje a návrhy do příští schůze obecního zastu-
pitelstva předložila.
Pan Max Duffek žádá, aby vedle „Lagerplatzu“
na nádraží v České Kubici, jejž obec Domažlická
pro skladku dříví od dráhy najala, umístěna byla
tabule s českým nápisem. — Přijato.
2. Předloha zprávy, že smlouva na pronájem
hřebčince a podmínky její, jež obecním zastupitel-
stvem přijaty byly, ministrem orby schválena byla.
— Zpráva vzata na vědomí a smlouva v celém svém
obsahu se schvaluje.
3 C. k. hřebčinské oddělení v Písku zasílá
opis výnosu ministerstva orby, jímž schváleny návrhy
na provedení rekonstrukčních prací v drag kasárně
za obnos 56.000 K a žádá o dodatné schválení obec.
zastupitelstvem. — Po přečtení opisu výnosu mini-
sterstva schvaluje se, aby město Domažlice převzalo
do vlastní režie přestavbu dragounské kasárny podle
schválených plánů c. k. ministerstvem orby za pau-
šální obnos 56.000 K a aby provedlo práce ty dle
možnosti do konce srpna a je odevzdalo počátkem
září 1900 eráru.
4. Zemská banka král. Českého sděluje pod-
mínky komunální půjčky, za příčinou stavební úpravy
dragounské kasárny usnesené. — Schvaluje se, aby
za příčinou provedení úpravy té učiněna byla půjčka
komunální u zemské banky v takové výši, aby po-
třebný obnos hotových 56.000 K byl kryt. A po-
něvadž c k. ministerstvo počne úrokovati a amorti-
sovati půjčku tu teprve od 1. ledna 1901, bude erár
požádán, by 5% úroky od 1. září do 31. prosince
t. r. v částce 933.33 K obci navrátil; do té doby
pak, než půjčka bude uskutečněna povoluje se, aby
potřebná záloha z výpůjčky na stavbu dívčí školy
vzata byla.
5. Předloha zprávy o žádaném odstoupení po-
zemků obci Havlovické do knihovního vlastnictví —
Po delším jednání přijat návrh p. Jos. Ludvíka, aby
se zřetelem na to, že se právě vyměřuje silnice z
Havlovic do Pažešnice, záležitost tato na jeden rok
odložena byla, v kterémž čase vyměřovací práce,
označující přesně směr silnice, známy a hotovy budou.
6. Žádost pp. Mat. Fišera a Ondř. Fliegla v
Havlovicích v téže záležitosti. — Schvaluje se návrh
městské rady, aby obě zahrádky na gruntě obce
Domažlické č. k. 338 zřízené odstraněny byly, za
což vydá se smlouva p. Mat. Fišerovi na chalupu č.
p. 56 v Havlovicích s pozemky č. k. 334/1 a 2 a
na role č. k. 704/1; usnesením tím nevyhověno zá-
roveň žádosti p. Ondř. Fliegla na odprodej zahrádky.
Václ Kieberger, majitel chalupy č. p. 17
dol. předm., Václ. Hana, kancel. sluha v spořitelně,
Petr Hana, zahradnický příručí, Karel Randa, ži-
vnostník řeznický, Ant. Svobodník, podomní obchod-
ník, žádají o udělení jim práva měšťanského. —
Žádostem vyhověno.
8. Předloha návrhu, aby 25% místní školní při-
rážka vybírala se pro rok 1900 teprvé ode dne 1.
května t. r. vypadajícím za tu dobu obnosem 162/5%
— Poněvadž z předcházejícího roku zbylo 1800 zl.
na hotovosti a pro rok běžný přirážka v částce 163/8%
ode dne 1. května t. r. postačí, schvaluje se předlo-
žený návrh. Proti povinnosti, aby obec repartici při-
rážek sama vykonala, na základě níž by c. k. berní
úřad přirážky vybíral, buď podána stížnost.
9. Ředitelství c. k. keramické školy v Bechyni
žádá o návrh k zadání stipendia na této škole.
Pro zadání stipendia navrhuje se Rudolf Tesař, žák
II. tř. keramické školy v Bechyni.
10. Pp. manželé Josef a Marie Ebenstreitovi č.
p. 45 dol. př. žádají o odprodej obecního pozemku
č. k. 3690 ve výměře 3511°. — Schvaluje se od-
prodej jeho za částku 60 K.
11. Universitní komise v Praze žádá o příspě-
vek pro podpůrný fond českých vysokých škol
na Moravě. — Budiž povolen příspěvek v ob-
nosu 50 K.
12. Předloha trestní záležitosti hajného p. Jana
Nozara s návrhem městské rady u věci této. — Udě-
lení jemu pokuty 20 K se schvaluje a obec. zastu-
pitelstvo vyslovuje mu zároveň přísnou důtku s po-
hrůžkou, že důtka tato jest poslední a že v případě
nového provinění nastoupiti má podle instrukce pro-
puštění.
13. Návrh na úpravu polní cesty v „potocích“.
— Upravení cesty a vykoupení potřebného pozemku
svěřuje se městské radě a úprava podnikne se, jak-
mile hospodáři o cestu žádající 8 K z jednoho strychu
jako příspěvek na ni složí.
14. Předloha výměru c. k. okres. hejtmanství v
záležitosti úpravy tržiště na dobytek za městem. —
Poněvadž upravení tržiště za pivovarem vyžadovalo
by velikého nákladu, usneseno, aby tržiště přeneseno
bylo na trávník u sirotčince, který poměrně bez ve-
likých nákladů dobře upraviti se dá.
15. Pan Jos. Veber v Babyloně žádá o postou-
pení mu dílu obecního pozemku ku stavbě chalupy
tam, jakožto náhradu za jeho pozemek k cestě do
obecního lomu odstoupený. — Žádosti však ne-
vyhověno.
16. Předloha návrhu instrukce pro městský dů-
chod a na nové rozdělení prací v důchodenském
úřadě. — Přijat návrh p. řed. Em. Hübnera, aby
zřízeno bylo zatím jakési provisorium na dobu jednoho
roku a purkmistrovskému úřadu dána právomoc, aby
v době té v mezích předložené instrukce ukládal k
výkonu jednotlivé práce a po roce, aby na základě
nabytých zkušeností předložil návrhy své obecnímu
zastupitelstvu k rozhodnutí.
Mozek a jeho výchova.
Celou lebeční dutinu vyplňuje mozek, jenž váží
v dospělosti své obyčejně 11/2 kilogramu. Složen je
z mozku velkého a z mozku malého, umístěného v zadu
dutiny lebeční. Celý mozek ovinut je blanami a sice
třemi: podlební, pavučnicí a na mozek skoro přirostlou
omozečnicí. Malý mozek je rozličně, jako křečovitě
rozbrázděn. Nejdolejší část mozku jest mícha, která
vine se skrze páteř a rozbíhá se malinkými žilkami
po celém těle. Žilkám těm, tu i tam tak jemným,
že jich ani nevidíme, říkáme nervy. Po těchto nervech
jako po nějakých telegrafních drátech svádějí se pocity
těla, tedy pocit zraku, sluchu, hmatu atd. do mozku,
ústředního sídla všech smyslů.
Mozek jest tedy ústroji velmi citlivé a veledůležitý
pro duševní činnost každého člověka. Častým zkoumáním
a přirovnáváním shledalo se, že lidé učení mají větší
mozky než neučení a z toho soudí se, že velikost a
vyvinutí mozku souvisí s vyvinutostí schopností du-
ševních velmi úzce. Badatelé shledávají v poslední
době, že zvláště závitky na povrchu velkého mozku
jsou dobrým znamením duševního vývoje člověka;
shledalit totiž, že čím vzdělanější a učenější člověk byl,
tím více těchto závitků mozek jeho měl.
Mozek má potřebí nejen otužování, ale i ochrany
a odpočinku. Hlavním pravidlem rodičů rozumných
bude tedy, aby děti své v mládí do učení nehnali.
Jsou rodiče, kteří by nejraději, aby se dítě, sotva že
se mluviti naučilo, již také se „učilo“. To je velikou
chybou: dítě hrej si a tuž své tělo volným pohybováním
na zdravém vzduchu, učení bude míti dosti, až musí
choditi do školy, do šesti let nezmešká ničeho. A když
již s učením se začíná, nepřidržujme dětí svých dlouho
při učení. Jsou lidé, kteří domnívají se, že dítě snadno
vydrží učiti se; oni nepováží, že i člověk dospělý,
pracuje-li duševně 3 neb 4 hodiny, umdlévá tak, že
není na chvíli schopen k další činnosti. Mnozí mají
také zvykem, že dítěti za trest uloží něčemu se naučiti
(a při tom nechají je třeba klečeti!) slíbivše mu, že
dříve nedostane jísti, až se tomu naučí. Takové „učení“
je ale nerozumem. Dítě zemdlené nemůže při nejlepší
vůli mozek k úsilovné činnosti napínati, neboť proti
přírodě bojovati nelze. Jako ve všem má po práci a
namahání následovati klid a odpočinek, tak i v čin-
nosti mozkové. Nevidíme ono namahání, které podstupuje
mozek, proto často ve své pošetilosti nepomyslíme, co
vše za chvíli nedlouhou musíme vykonati. Mnozí zakládají
si na tom, když dítě jejich, třebas osmileté, hodně
mnoho umí. Nechávají je učiti mimo školu vědomostem
literním, hudbě, cizím řečím atd. Dítě zemdlí a otupí
přepínáním sil mozkových tak, že v době potomní
není schopno ani k jednoduché práci duševní. Děti
takové, kterým říkáme též „zázračné“, jsou pak pravými
duševními mrzáky. Proto ani ve školách našich nesmějí
se děti dlouho držeti v učení a čím jsou menší, tím
kratší dobu tu zůstávají. „Trápení tedy mládeže“, dí
Komenský, bylo to, což se ve školách dálo: 1. že
žáci šest, sedm, osm hodin každý den ve škole mívali,
nýbrž i privátně zvláště ještě hnáni byli. 2. Že zasypáni
a zaléváni byli nesmírně vysvětlováním rozličným, ne-
mírně diktováním a z paměti se učením obtěžováni,
ježto tak tuze mládež hnáti, což jest než kaziti? Tím
zajisté způsobem aneb se jim učení zoškliví, aneb mysl
ztupí, že potom, by chtěli, nebudou moci; ani kůň se
nepřetrhne, když se mu přeloží; a nádobku, máš-li
s úzkým hrdlem, k níž podobni jsou přirození darové
mládeže, musíš ne líti pramenem, než po krůpějích. Sic
co pravíš? Přetékati bude nadarmo; a čím víc mimo,
tím méně do nádoby. Protož hloupý, kdo mladé učí
ne podle toho, jak oni chápati mohou, než podle toho,
jak sám cpáti může. A protož pohodlí bude žákům:
1. Co nejméně hodin za den k učení obraceti,
přes čtyři jistě ne.
2. Co nejméně paměť jich obtěžovati, nic leda
věci základní jim do paměti vštěpovati,
3. Ve všem se ku pochopitelnosti věku a prospěchu
uzpůsobovati. Malé věci malým, větší větším náležejí.
A proto rodiče chvátajíce s vyučením mládeže již
v prvních letech podobají se muzikantovi, který hru
na půl hodiny vyměřenou za čtvrt, ba snad za méně
ještě přehráti chce. Co ze hry takové bude a co z učení
tak ukvapeného? Práce kvapná — málo platná.
Přirozeným, ku zotavení mozku sloužícím odpočinkem
je nečinnost duševní a spánek. Učilo-li se dítě chvíli,
dopřejme mu, aby se proběhlo po zahradě nebo po
dvoře; tím jen sesílíme opět ústrojí mozkové a krvi
k lepšímu proudění a ku nastřádání nových látek posi-
lujících pomáháme. Spaním zvláště zotavuje se mozek.
Malé děti pohříženy jsou ve spánek skoro po celý den,
pak ale doby spánku ubývá, až na 8 hodin denně,
kteráž je dětem počínajícím se učiti nejpřiměřenější.
Spí-li dítě dlouho, bývá omrzelé, líné a jaksi tupé;
spí-li méně než 8 hodin, škodí si na svém zdraví.
Spaní tiché beze snů, jest ovšem nejzdravější; neboť
mozek posiluje se a nové látky ku své výživě potřebné
shromažďuje, aniž by se něčím namáhati musil. Proto
hříchem je na zdraví dětí páchaným, když se jim před
spaním vypravuje o strašidlech a vůbec o takových
hrozných věcech, které je pak ve spaní děsí. Zajisté,
že každý z nás pozoroval, jak slabým, tedy neposilněným
byl, prospal-li noc spánkem plným snů děsných a
bouřlivých. Nuže a co působí na mozek starý, to tím
více na útlý mozeček účinkuje!
Také spaní umělé, k němuž pomáhají dětem matky
kolíbáním, odvarem z makovin, líhovinami a pod. je
Besidka.
