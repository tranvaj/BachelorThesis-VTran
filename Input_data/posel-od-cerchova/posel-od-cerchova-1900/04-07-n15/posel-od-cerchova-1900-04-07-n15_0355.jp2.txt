Ročník XXIX.
Číslo 15.
V Domažlicích dne 7. dubna 1900.
POSEL
Vychází každou sebotu o 4. hodině odpoledne
náměstí a stojí:
Pro Domažlice:
1 korunu 80 haléřů
čtvrtletně .
7 korun 20 haléřů.
ročně .
Donáška do domu ročně 48 haléřů.
Domažlický týdenník.
e v knihtiskárně Emanuela Prunara na
Poštovní zásylkou:
v Rakousku čtvrtletně 2 koruny 20 haléřů
2 koruny 46 haléřů
za hranice
„ 2 koruny 72 haléřů.
do Ameriky
ČERCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Oprávněnost požadavku,
aby zrušena byla pozemková daň a zavedena
daň ze skutečného čistého přijmu nad 600 zl.
O tomto thématu přednášel ve schůzi hospodář-
ského spolku strakonického p. Karel Nový, ře-
ditel hospodářské školy, načež se shromáždění přes
400 členů usneslo podati tuto petici:
Vysoká poslanecká sněmovno rady říšské ve
Vídni!
Říšský zákon ze dne 25. října 1896 č. 220 ř. z.
o přímé osobní dani zajistil tisícům občanů úplné
osvobození od daní a dávek, jiným přinesl značnou
úlevu. Tato reforma daní jest bohužel jen částečná,
neboť se nevztahuje na největší počet poplatníků, na
zemědělce, kteří právě mají nejvíc odůvodněných ná-
roků na úlevy.
Spravedlnost k poplatnictvu má býti nejdůleži-
tější zásadou finanční politiky. Nebyla ale provedena,
a tak velký nepoměr mezi skutečným čistým příjmem
zemědělců a berněmi, jež se ukládají příslušníkům
tohoto stavu, trvá doposud.
Berní spravedlnost přikazuje, aby majetkově slabší
části poplatnictva nebylo přitěžováno právě v době,
kdy druhým bylo ulehčeno
Zákonem ze dne 25. října 1896 č. 220 ř. z.
osvobozeno existenční minimum 600 zl. čili 1200 K
od všelikých daní a dávek, ale majetek nemovitý
ostal dani podroben jako dříve Sleva 121/2% pozem-
kové daně nemá téměř významu, neboť tíha zvýše-
ných přirážek zemských, okresních a obecních spočívá
hlavně na těch, kdo platí daň gruntovní a domovní,
vlastně na katastrálním výnosu bez ohledu na dluhy.
Tento výnos není pouze výnosem pozemkovým, nýbrž
také výnosem oněch značných kapitálů provozovacích,
za něž koupeny hospodářské stroje, jež vloženy do
chovu dobytka, jež umožňují provozování hospodářství
atd. Ježto se nedá přesně zjistiti, jaká čásť výnosu
plyne z půdy a jaká z kapitálu provozovacího (v růz-
ných poměrech se jeví velké rozdíly), je daň po-
zemková nesrovnalostí. Vymáhá-li se tato daň bez
ohledu na dluhy i tenkrát, když čistý příjem není
skoro žádný, stává se tato nesrovnalost přímo palčivou.
Jak vysoko sahá přetížení poplatníků daně po-
zemkové, ukazují tato čísla:
a) Chalupník se 14 korci půdy, která neuživí
pětičlennou rodinu a katastrálním výnosem 40 zl.,
platí pozemkové daně po slevě 121/2% zl. 7.94, zem.
přirážku 55%, dále ostatní přirážky 47%, celkem
zl. 8.09, úhrnem tedy zl. 16.03. Tolik daní, 16 zl.,
platí c. kr professor, ustanovený se služným 1400 zl.
b) Rolník se 65 korci půdy, která s nouzí po-
skytne výživu pětičlenné rodině, a 250 zl. katastrál-
ního čistého výnosu, platí daně zl. 49.65, k tomu
přirážky zl. 50.64, celkem zl. 100.29.
Tolik platí dle zákona o přímé osobní dani ten,
kdo je ve Vídni v VI. dietní třídě (c. kr. univ. pro-
fessor, odborný ministeriální rada atd), jemuž zbývá
ročně příjem 4200—4600 zl.
Katastrální příjem 600 zl. podléhá dani zl. 119.18,
přirážky činí zl. 121.56, celkem přes 240 zl.
Taková daň je dle zákona o personální dani
vyměřena presidentu správního soudního dvoru a
nejvyššího správ. soudu, který je ve III. dietní třídě
s čistým služebním příjmem 8490 zl.
Kapitalista, který dostává od svých dlužníků
z 12.000 zl. 5%, t. j. 600 zl. ročně, platí pouze 2%
rontové daně, tedy 12 zl., úředník s platem čistých
600 zl. neplatí daň docela žádnou.
Tyto příklady ukazují, v jaké nevýhodě je rol-
nictvo a jak nalehavým je požadavek, aby zrušena
byla daň pozemková, zavedena vzestupná daň ze
skutečného příjmu, aby břemeno berní jinak bylo
rozděleno a kruhům majetkově slabším uleveno.
Trudné poměry zemědělců volají důrazně po ná-
pravě v čase jak možná blízkém.
Přestávajíce na těchto stručných vývodech, žá-
dáme snažně:
Vysoká sněmovno račiž se usnésti na zákonu,
jímž se zrušuje pozemková daň a zavádí progresivní
daň ze skutečného čistého přijmu, zbylého z hrubého
přijmu po odečtení nákladu na provozování hospo-
dářství, úroků z dluhů, trvalých břemen jako je vý-
měnek a pod., příspěvků pokladnám úrazovým i ne-
mocenským a pojistného. Čistý příjem do 600 zl.
budiž prost daně jakožto existenční minimum.
Dopis z Omahy, Nebr. S. Amerika 14. března 1900.
Doufám, že dopřejete něco místa ve Vašem ct. listě,
a dovolíte, bych též o našem zákoutí světa dal slyšet.
V naší Praze, jak jmenujeme část Čechů v Omaze
usazených, je velký počet Buláků, jak se tu totiž
nazývá každý, kdo buď přes Škarman, neb Smolov,
neb přes Veselou horu do Domažlic viděl. Život
zdejších Buláků jest dosti čilý, jako všudy v Americe.
Jest tu mnoho národních spolků, buď podporujících
neb zábavných. Mezi podporujícími jest hlavním
„Západní Česká Bratrská Jednota“, kterážto před
3 lety oddělila se od východního spolku Č. S. P. S.
Druhým však hlavním spolkem jest „Těl. jednota
Sokol Omaha.“ Jednota tato právě posledního léta
dostavila svou vlastní pohodlnou a prostrannou budovu,
která slouží jak Sokolu, tak Čechům omažským ke
cti. Práce, jakou jednota vykonala, byla velice nesnad-
ná a stálo to mnoho namahání, než vše dospělo
k ukončení. Asi před 6 lety pořádala Jednota bazar,
který vynesl slušnou částku asi 3000 doll., za kterou
se koupilo stavební místo. Mezi členy Sokola roz-
proudil se čilý ruch a vše se připravovalo ku stavbě.
Roku loňského v srpnu byla konečně síň slavnostně
odevzdána svému účelu. Budova sama stála kolem
8000 doll., kterážto částka není arci zaplacena
úplně, ale stane se tak v brzku. Průčelí budovy
měří 62 stop a délka 125 stop. V předu v prvém
poschodí jest pohodlná spolková místnost pro schůze.
Dole jest místnost pro dámy na jedné straně a ná-
levna na druhé, kteréžto místnosti upotřebovány
jsou při zábavách. Na zad od těchto jest prostranná
síň pro cvičení aneb pro zábavy, vroubena kolem
galerií až k jevíšti, které jest pohodlné a všemi
dekoracemi opatřeno. Mezi dekoracemi nalezá se též
náves oujezdská se statkem Kozinovým, dle repro-
dukce ze „Zlaté Prahy“. Naše jednota mimo tělo-
cviku pěstuje pilně zpěv a divadlo. Ochotnické síly
máme tu některé, vyrovnávající se nejlepším v české
Americe. Hraje se často, a to hry ponejvíce historické,
jako poslední saizonu hrálo se: „Monika“, „Pražský
žid“, „Pod krovem otcovským“ a mnoho jiných.
Divadlo naše těší se velké oblibě obecenstva a vždy
prostranná síň je úplně naplněna, čímž jsou naší
ochotníci pobádáni ku další činnosti. Prací, jakou se
naše jednota chlubiti může, vyrovná se a snad i
zastíní spolky v mnohých větších osadách zdejších,
kde jest větší počet Čechů a též bohatších. Město
Omaha čítá asi 15.000 obyvatelů skládajících se
ze všech možných národů. Krajané naší činí tu
značný počet, a jsou též zastoupeni při úřadech
obecních i okresních. V naší Praze máme všechny
obory obchodů i řemesel v rukou Čechů, takže kdo
nechce, nemusí ničeho objednávat od jinonárodovců.
Český časopis tu též máme. Jest to i v Čechách
Besidka.
Přednáška o Černé Hoře,
proslovená o večírku Sokolském dne 25. března.
Bratří Sokolové!
S upřímnou radostí vyhověl jsem čestnému vyzvání,
bych ve schůzi čackých Sokolů promluvil o Černé
Hoře, poněvadž jednak z pohádkových krajů slovanské
Černé Hory dýše ta nejčistší poesie, a zeměpisná i
dějepisná stránka Černé Hory poskytuje hojnost vděčné
látky pro vypravování, jednak právě Sokolstvo a cnosti
jeho i úkol ušlechtilý jsou v mnohém ohledu věrným
obrazem chrabrých junáků černohorských, tak že se
toto théma zvláště zamlouvá v bratrském kruhu českého
Sokola.
Jak známo, pořádal Klub českých turistů v měsíci
květnu loňského roku již po druhé asi třínedělní výlet
k našim milým bratrům Jihoslovanům, na romantické
pobřeží dalmatské, na skalnatou Černou Horu, do mladé
Hercegoviny a Bosny, a do bratrského Chorvatska i
sesterské Krajiny.
Všech účastníků bylo nás asi 60, samí to Čechové
z království českého i družné Moravy.
Nejzajímavější částí tohoto výletu byla pro mne a
snad i pro valnou většinu účastníků skalnatá, důstojná
Černá Hora.
I dovolte bratři, abych nejprve promluvil blíže o
tom, co jsme na Černé Hoře za krátkého svého tam
pobytu na své vlastní oči viděli a sami zažili, a o
vznešené osobě knížete černohorského, a pak si dovolím
v druhé části své přednášky zevrubněji pohovořiti o
dějepisné a zeměpisné stránce Černé Hory, jakož i o
povaze a cnostech tohoto malého, ale velezajímavého
národa černohorského.
Jest to divná věc, — ale kdo jednou blíže poznal
Černou Horu, hlavní její město Cetyni, obyvatelstvo
černohorské a knížete Nikolu i jeho vznešenou rodinu,
ten musí vřele přilnouti k tomuto znamenitému, ač ne-
četnému národu, k této památné, podivné zemi a jejímu
rodu panovnickému, sympathií nejupřímnější, ano jakýmsi
tichým obdivem, který těžko lze vysvětliti, těžko popsati.
Musím upřímně vyznati, že od té doby, co jsme byli
na Černé Hoře, vše mne nad míru zajímá, co vůbec o
Černé Hoře slyším a čtu.
Nikdy jsem také netušil, že v Evropě existuje
země tak podivné podoby a podivného tvaru, jako jest
Černá Hora, a že žije v Evropě národ tak podivných
vlastností, zvyků a způsobů, ale to v sympathickém,
dobrém slova smyslu, jako národ černohorský.
Mnoho se čítá o Černé Hoře, o udatných Černo-
horcích, spanilých Černohorkách, o slavné historii tohoto
národa, který raději opustil tučné nivy i úrodná role
a zatarasil se do smutných nebetyčných skal staré
Černé Hory, než by svou šiji byl sklonil pode jho
cizí a vyměnil pravoslavný kříž za turecký půlměsíc;
— vidíme četné obrazy Černohorců a Černohorek i
krajin z té smutné jejich země, a představujeme si
postavy Černohorců vážné, zemi jejich neúrodnou,
skalnatou, zádumčivou, a přec když vidíme zemi tu
vlastním okem, tu musíme vyznati, že představy naše
o této zemi daleko ještě nevystihly skutečnosť, ano že
byly příliš růžové proti holé — v pravém slova smyslu
holé — skutečnosti.
Vyjeli jsme z Kotoru v Dalmacii do černohorského
hlavního a sídelního města Cetyně ve středu dne 10.
května 1899 o jedné hodině s poledne asi na 20
kočárech, které nám ředitelstvo pošt v Cetyni ochotně
propůjčilo; koníci byli dobří tahouni, vozkové opatrní.
Jest však také těchto vlastností při jízdě na této
cestě zapotřebí; neboť brzy za Kotorem počíná silnice,
dílo to, které dělá všecku čest moderní technice vůbec
a tvůrci té silnice inženýru Dr. Slade, — zvlášť silné
stoupání — a vede nad Kotorem asi dvacet klikatin
(serpentin), čím výše tím stále kratších a kratších, do
tvrdé skály vrchu Lovčenu vtesaných, až dosáhne na
nejvyšším bodu značné výše 1.133 m nad hladinou
mořskou.
K tomu sluší ještě připojiti, že tato silnice nikoliv
snad neobjíždí tento vrch, nýbrž že řečené zákruhy té
silnice jsou pouze na té jedné straně, na tom jediném
svahu vrchu Lovčenu „na Bukovici“ zvaném, který
obrácen jest ke Kotoru.
Proto jsme měli při té jízdě vzhůru Kotor s jeho
okolím stále před sebou, a čím výše jsme po té silnici
jeli, tím širší obzor se jevil zrakům udiveným, až pak
nejvýše měli jsme před sebou obraz celé zátoky Kotorské
se všemi těmi nesčetnými krásami přírodními a za ní
široširého moře jaderského.
Z počátku se někteří členové naší společnosti
slabších nervů chvěli při pohledu na příkrý svah strmého
pobřeží, po němž jsme tu jeli, poněvadž tu zela pod
námi hluboká propasť, která by v pádu nějakého ne-
štěstí zajisté svou oběť živou již nevydala!
Když ale bylo viděti tu stálou stejnosť a jistotu
kroku koní a opatrnost vozků, tu uklidnila se mysl i
těch nejbojácnějších, a každý se oddal bezstarostně
skvostnému požitku, jehož v tak přehojné míře posky-
tovaly zde ty nesčetné krásy přírodní. Ve výši 930 m
