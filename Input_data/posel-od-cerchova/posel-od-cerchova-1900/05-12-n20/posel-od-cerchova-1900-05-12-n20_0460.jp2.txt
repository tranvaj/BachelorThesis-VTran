zkrachované tyto podniky dostaly koupí — ovšem
za babku — do rukou jednotlivců, prospívaly dobře,
platily svým dodavatelům lépe, vyráběly laciněji,
vyplácely se hojně a rostly.
Že se však podobné neplechy mohly po léta díti
s vědomím celých okresů, že mohli v místní i národní
společnosti po léta hráti vynikající úlohu lidé, o kterých
se vědělo, že jejich okázalé vystupování je finančně
založeno na zpronevěření nebo nesvědomitém těžení
z podniků společenských, to mělo v zápětí jinou
osudnou věc: úplné podlomení důvěry a naprosté
diskreditování národně hospodářského praporu, za
nímž dle těchto zkušeností větřil se nepotism, šlendrián,
nesolidnost, špatná výroba a drahé ceny. Teprv zne-
náhla nastává obrat v hospodaření zásadami nejpřís-
nější kupecké solidnosti se řídícím.
Uvedené zlo je hlavní příčina naší hospodářské
málomyslnosti. Není to příčina jediná, ale jistě nej-
důležitější. Náš nedostatek vzdělání a vychování ho-
spodářského nás ve vývoji zdržel, hesla „Svůj k svému“
jsme zneužívali, abychom jím mohli prováděti věci
škodné prospěchu celého národa.
Zprávy různé.
Za ředitele Národního divadla zvolen jednohlasně
p. Gustav Schmoranz, dosavadní profesor
na státní umělecko-průmyslové škole, za chefa opery
rovněž jednohlasně proslulý skladatel a věhlasný
dirigent Karel Kovařovic.
Jubileum. V tomto měsíci dovršuje p. Fr. V.
Goller, ústř. řiditel České společnosti pro průmysl
cukerní, svou 40letou činnost jako cukrovarník. Na
paměť toho a na důkaz úcty pořádají úřadníci závodu
v Domažlicích, Městci Králové, Mochově, Vranovicích,
jakož i pražská centrála, kterou oslavenec jakožto
ústřední řiditel spravuje, blahopřejnou oslavu v neděli
dne 13. t. m. o půl 12. dopoledne v sálech Národ-
ního domu na Král. Vinohradech. Po tomto blaho-
přání koná se v týchž místnostech o 1. hod. s poledne
banket, k němuž přihlášky přijímá p. Vojt. Hořínek,
jednatel Zemského spolku cukrovarnického v Praze
v Jindříšské ul. č. 27.
Studentstvo a turistika. V posledních pěti letech
lze pozorovati v našem studentstvu čilejší snahu,
směřující k poznávání naší vlasti a sousedních slo-
vanských zemí, Moravy, Slezska a Slovenska. Český
student chápe konečně již jednou, že je jeho svatou
povinností, aby hleděl seznati především přírodní
krásy své vlasti a zemí jí nejbližších. A za tím úče-
lem podniká v době prázdnin kratší a delší výlety,
sbírá zlatku k zlatce, tvoří se svými soudruhy turis-
tické kroužky a studuje plány a různé průvodce.
Český student však může na těchto svých prázdni-
nových toulkách po své vlasti mnoho prospěti i vše-
obecné věci turistické. Vidí tu a tam nedostatky na
př. v úpravě cest, v špatném označení cest, v zaří-
zení restaurace atd., tu může v krajinských listech
upozorňovati na tyto nedostatky, a i odbory K. Č. T.
může o nich zpraviti. Český student může však po
příkladu studenta německého státi se i agitátorem
pro snahy K. Č T. Bylo by lze uvésti nejedno v
kruzích studentských i širších zvučné jméno, které
s dějinami české turistiky je v úzkém spojení. Příklad
těchto pracovníků může býti ostatnímu studentstvu
pobídkou, by i ono dle sil svých pracovalo v zájmu
povznesení české turistiky u nás, zvláště měla by
tak činiti majetnější část českého studentstva. Je
celá řada měst v Čechách i na Moravě, kde by se
doporučovalo pracovat o zřízení odborů K. Č. T. —
tu může ruku přiložit zvláště studentstvo a založením
odborů přispívat k stálému povznášení české turistiky.
Vědecké práce o Šumavě. Královská Česká spo-
lečnosť nauk v Praze rozhodovala nedávno o ceně
tří prací přírodovědeckého obsahu, z nichž předloženo
bylo objemnější dílo o přírodních a lidových poměrech
Šumavy, které svědčí o důkladné znalosti všech šu-
mavských poměrů a podrobným jich líčením zajisté
by prospělo kruhům širším. Zasluhuje tedy plnou
měrou, aby bylo tiskem jakožto práce populárně
poučující.
Z veřejné čítárny. V měsíci dubnu bylo čtenářů
zapsaných 232, dnů, kdy se četlo, čtrnáct. — Čítárna
otevřena bývá nyní mimo neděli (skoro celý den)
ještě ve středu a v pátek od 5—8 hod. odpol. —
Dozorčí sbor čítárny koná schůze první sobotu v mě-
síci o půl 7. hod.
Zpráva z obchodní a živnostenské komory v Plzni.
Žádosti živnostníků za stipendia k návštěvě světové
výstavy pařížské ze zemské dotace maloživnostenské
třeba podati obchodní a živnostenské komoře v Plzni
do 15. května t. r. Podmínky pro udělení těchto sti-
pendií byly již uveřejněny a na požádání sdělí je
ochotně jmenovaná komora.
Zachování původnosti historických památek. Dle
sdělení ústřední komise pro umělecké a historické
památky poškozovány bývají často pamětihodné
stavby, zejména kostelní budovy romanského a gotic-
kého slohu při opravách do té míry, že veškerá pů-
vodnost po dotyčné opravě mizí. Z té příčiny naří-
dilo místodržitelství pro království České, aby oprava
dotyčných starožitnosti prováděla se s největší péčí
a k bílení nebo barvení zdí aby používáno bylo na
místě vápna jemně rozředěného cementu.
Zpěvácký spolek pražských typografů pořádá o
svátcích svatodušních dvoudenní výlet do Nové Kdýně
a na Rýzmberk, kde uspořádá se koncert; dále na
C. Kubici a do Domažlic, kde rovněž ve prospěch
stavby tělocvičny koncertovati bude.
Sňatek svůj slaviti bude v úterý dne 15. května
t. r. v chrámu Páně u sv. Antonína p. Josef
Černohorský, hostinský, se sl. Mařenkou
Ouřadovou, dcerou zdejšího měšťana a mistra
kamnářského p. Jana Ouřady.
Důvěrná schůze, svolaná pořadateli strany ná-
rodního dělnictva v neděli dne 6. května do sálu
„u Šumavy“, byla přece, i vzhledem k panujícímu krá-
snému počasí, dosti četně navštívena. Když případ-
ným proslovem byla zahájena, uděleno slovo referentu
br. Edv. Šeplavému, typografu z Prahy, který v
půl druhé hodiny trvající řeči promluvil o významu
květnové slavnosti. Pravil, že po třetí letos oslavujeme
den vyděděných, den ožebračovaných a vyssávaných
vrstev malého lidu. Pamětlivi programu našeho, hlá-
sajícího boj o zlepšení sociálních poměrů všech vrstev
našeho národa, jak dělníka, tak živnostníka, řeme-
slníka, rolníka, malého učitele a úředníka, a zavr-
hujíce třidní boj socialní demokracie, stanovili jsme
prvou květnovou neděli co den, v němž manifestu-
jeme naše požadavky a demonstrujeme pro vyplnění
hesla: rovnost, volnost, svoboda. Špatnými bychom
byli socialisty, chtějíce okrásti své dělnictvo o mzdu
jednoho dne, špatnými bychom byli socialisty, chtějíce
donutiti malého živnostníka, odkázaného na práci
vlastních rukou, aby on se s námi radoval a rodina
jeho snad tonula strachem o to, bude-li míti zítra,
protože otec její dnes nevydělává, co jísti, a pra-
špatnými bychom byli socialisty, dajíce rozkaz, aby
všedního slunečního dne v době, kdy ruky pilné
nejvíce jest zapotřebí, slaven byl svátek sbratření
rolníka a zemědělského dělníka, a přivodili snad tak
zameškáním vhodné doby katastrofu významu dale-
kosáhlého. Proto ten, praví dále, kdo to se socialismem
poctivě smýšlí, manifestuje za své svaté požadavky
v době velice příhodné. A proto dělnictvo národní
a s ním nejmocnější strany sociální v cizině mani-
festují v prvou neděli květnovou! Ano po třetí již
pod praporem národně sociálním podávají si bratrsky
pravice všechny vrstvy občanstva, po třetí nechť ten
nejposlednější český dělník vidí, že není sám, že s
ním zároveň je i jiný utlačován, po třetí konáme
svou jarní přehlídku a prohlašujeme, že s ní jsme
úplně spokojeni a potěšeni, jako potěšeni byli jsme
s letošním sjezdem. Dnes oslavou touto manifestu-
jeme po vlastech českých za svá práva národní a
sociální, politická a hospodářská! Dokažme, že sešel
se dnes bědný dělník s utlačovaným řemeslníkem,
rozšafným inteligentem a pracovitým rolníkem, a že
podáváme si pospolu ruce k houževnatému boji proti
židovskému, vyděračskému velkokapitálu a každému
nepříteli vlasti! Řeč, častým souhlasem přerušovaná,
frenetickým potleskem ku konci odměněna.
Spolek Gisela ku pojišťování věna dítkám. Bilance
spolku za rok 1899 vykazuje další vývin prospěchu.
Bilance vykazuje, že spolek tento mezi rakouskými
pojišťovacími ústavy vynikající místo zaujímá, ačkoliv
se pouze pojištění výbav dívkám věnuje. V účetním
roce vystavilo se 17.000 nových pojistek na pojištěný
kapitál 191/2 millionu K. Stav pojištění zvýšil se po
odečtení zrušení následkem splatnosti, redukce neb
zastavením placení premií z 89.500 pojistek s kapi-
tálem 113.4 mill. na 96.700 pojistek s kapitálem
121.4 mill. K. Příjem prémiový zvýšil se z 5.48 na
5.80 mill. K. Na splatných kapitálech vyplatilo se
1.08 na dividendách 0.19 mill. K. Fondu prémiových
reserv udělena byla dle účetní zprávy dotace 4.59
mill. K, čímž vzroste na 30.79 mill. K, kteréž hlavně
v pupilárních cenných papírech uloženy jsou. Bilance
vykazuje přebytek 125.000 K, z humanního fondu
spolku uděleny 62 dívkám schudlých bývalých pojiš-
těnců příspěvky na výbavu v úhrnném obnosu 10.130 K
a vládne tento fond nyní jměním 221.000 K, čímž
jest zajištěno, že i na dále potřebným nevéstám po-
máhati bude, jichž otcové svého času počali se o
výbavu svých dcer starati a následkem schudnutí
žádoucího cíle nedosáhli. V 19. řádné valné hromadě,
včera konané, byla účetní zpráva a bilance schválena,
správní radě vzdán dík a správní radové a revisoři,
jichž funkční doba uplynula, znovu těmitéž funkcemi
pověřeni. Zvoleni byli opět c. kr. odborný přednosta
dr. Vilém Exner za předsedu a dr. Aurel z Mümnichu,
říšský poslanec a Albert Ludwig, c. kr. komerciální
rada za místopředsedy.
Nové poštovské zařízení na venkově. Ministerstvo
obchodu zamýšlí zříditi tak řečené poštovské sklady
na venkově, kde podmínky pro zřízení poštovského
úřadu chybí, avšak potřeba pravidelné poštovské
služby se prokázala. Obor působnostijich tvořiti budou:
prodej cenných poštovních známek, přijímání a vy-
dávání obyčejných zásilek, doručování avisa o cen-
ných zásylkách na poštovní úřad došlých, zprostřed-
kování zásilek na nebezpečí zasílatelovo neb přijí-
matelovo. Správa poštovních skladů svěřena bude
důvěryhodným osobám.
Abiturientům gymnasií a reálek. Počátkem škol-
ního roku 1900—1901 (21. září) obsadí se v prvním
ročníku Tereziánské vojenské akademie šest zcela
bezplatných míst pro c. kr. zemskou obranu. O místa
ta mohou se ucházeti rakouští státní občané, kteří
absolvovali rakouskou střední školu, nejsou odvedeni,
a složí přijímací zkoušku; přijatí ucházeči jsou osvo-
bozeni od placení školného. Žádosti sluší zaslati přímo
c. kr. ministerstvu zemské obrany nejdéle do 30.
června. Bližší zprávu o dokladech lze zvěděti u okres.
hejtmanství.
Divadlo. (Společnost p. Al. Janovského). Sobotní
představení „Sedmi havranů“ (dne 5. t. m.)
očekávání naše daleko ještě předstihlo. Tak skvělé
výpravy Domažlice u žádné divadelní společnosti, co
jich zde dosud meškalo, neviděly. Již úvodní skupina
víl byla oku pravým požitkem a celá řada skvělých
postav a výjevů důstojně k ní se družila. Ředitelství
patrně nešetřilo výloh ani důmyslu, aby diváky uchvá-
tilo a v pravdě uneslo do skvostné říše báchorkové.
Obtíže scenické šťastně byly překonány, souhra ne-
vázla; sl. O Jelinková luzným zjevem, p. J. Janovský
účinnou komikou trefně podali Rosallindu a bratra
Kryšpiána; pí. F. Janovská a slečny Hergetová a
Zaoralová bezvadně provedly vložené tance. Neuspo-
kojila jedině — návštěva, na kus tak nákladný přece
jen slabá. — Neděle náležela Národní dělnické be-
sedě „Petr Fastr“ v Domažlicích, jež toho dne po-
řádala ve prospěch tiskového fondu strany národně
sociální slavnostní představení, k němuž zvolena slo-
vzezření. Zdraví-li Černohorka muže Černohorce neb
cizince, děje se to pravidelně hlubokým uctivým úklo-
nem, s rukama na prsou skříženýma, a zůstane takto
chvíli zcela nepohnutě pokorně státi.
Kroj Černohorek je velice malebný, nosí kotulu
(sukni), jaketu (živůtek), koset (bílý kabátec), a na
hlavě ženy svobodné čapku, provdané černý šatek, v
chladu halí se do strugy, dlouhého, úzkého plaidu. Ja-
keta (živůtek) jest ze sukna neb aksamitu a u žen zá-
možných pravým zlatem neb stříbrem pošita.
Ne méně malebný jest kroj Černohorců; nosí gun,
(bílý kabát), nebo dušanku (kabátec se širokými rukávy),
nebo jelek (vestu bez rukávů), čížmy, gatče, čapku a
strugu, který mu visí po obou stranách těla dolů až
po kotníky, za opaskem má ukrytou zbraň. Také bo-
hatí Černohorci mívají dušanku a jelek bohatě stříbrem
a zlatem vyzdobený.
Jinaké letory než Černohorky jsou Černohorci. Ač
též z většiny vážní, přece dovedou býti velice živými,
výmluvnými, nadšenými, ba i veselými. Jsou statečnými
až do krajnosti a rozenými vojíny.
Cerná Hora sice vojska v našem smyslu nemá, ale
jest tam každý zdravý muž obráncem vlasti, jichž za
den lze svolati 50.000; děje se tak dílem telegrafem
— mají již několik linií telegrafních, — dílem signály
a dílem ústní zprávou; rozkaz, dostaviti se tam a tam,
jde rychle od dědiny k dědině, a do večera neb do
druhého dne stojí statná armáda na určitém místě po-
hromadě. Nám, slyšícím často, jak se u nás ten neb
onen z vojny vytáhl, namane se myšlénka, což kdyby
někdo nechtěl jíti a zůstal doma? Něco takového jest
na Černé Hoře naprosto vyloučeno; organisace je tu
výborná: v každé dědině je důstojník, ten zná všecky
způsobilé muže a má v evidenci i mladíky, kteří muži
státi se mají. Každý sedmnáctiletý mladík má právo na
pušku, kterou jemu stát prostřednictvím důstojníka
daruje. Jinoši touží po tomto okamžiku, neboť s puškou
dostane se jim samostatnosti a mnohých výhod a práv,
a jsou hrdými v této své samostatnosti. Od své zbraně
se pak Černohorec nikdy více neodloučí, jest s ní takřka
srostlý. Mladíka, jenž by neobdržel pušky a nestal se
takto mužem, by si také žádná dívka černohorská co
nehodného nevšímala, takový také na Černé Hoře ne-
dostane žádné ženy, a každá dívka jím opovrhuje, vědouc,
že je to zbabělec. Proto také matka vychovává děti
své již v útlém věku s neúprosnou bezohledností ke
cti a hrdinnosti. Syna, který by snesl urážku, proklela
by matka černohorská; syna, který by bez rozmýšlení
život nepoložil za blaho vlasti, neb snad jen před ne-
přítelem by utíkal, toho zabila by vlastní matka. Leč
takových mužů nestatečných je na Černé Hoře velmi
poskrovnu; dříve se tu setkáváme s obdivuhodnou
srdnatostí a odvážností Zde jeden příklad o statečnosti
Černohorců:
U Baru to bylo r. 1876. Černohorci šest neděl ho
již dobývali, a nedostatečnými děly nemohli zdi jeho
rozbíti. Mašo Vrbica jim tam velel a už se obával o
svoji slávu válečnou. Dumal tedy celou noc, co by si
měl počíti. A dobrá myšlénka se mu namanula. Vzpo-
mněl, že mají dynamit. Vstoupil tedy ráno mezi svůj
lid a tázal se; „Kome je drago, da danas pogine?“
(Kdo by rád dnes zahynul, umřel?) A přihlásilo se jich
ihned čtyřicet. Vysvětlil jim tedy, že v noci půjdou
dolů, ku hlavní bráně barské, že tam musejí položit
dynamitové patrony, přikrýt je těžkým kamením, aby
účinkovaly, a — že při tom jistě zahynou; že však
16 junáků k tomu dostačí. Byli to lidé, kteří neumějí
ani čísti, ani psáti, nevyčetli tedy svůj skutek ani ze
„Zrinského“, ani z „Reduty ordony“. Ale všech čtyřicet
chtělo býti mezi těmi šestnácti, kteří „poginou“, zemrou,
zahynou. A zraky jim plály zvláštním tím zanícením, a
hruď dmula se jim práhnutím po smrti tak čestné, hrdinné.
A k šestnácti vyvoleným vzhlíželi ubozí odmítnutí a
celý tábor jako ke světcům.
V noci, sotva se obětovaní hnuli, narazili na hlídku
tureckou. Několik ran, a na bráně zazářilo světlo jako
slunce jasné. To čert Turkům posloužil! Kdo dřív
viděl cos podobného? A v příkopě pod branou bylo
jasno jako ve dne. Než se obětovaní dostali k bráně,
polovice jich padla. Ale co to! Pojednou otřásl nocí
strašný výbuch, jako kdyby peklo samo se pod branou
bylo otevřelo, tak se zablesklo, a kamenné zdivo na
prášek zdrcené i celé balvany skalní lítaly nad městem.
A ještě se město z hrůzy nevzpamatovalo, a už tu byli
Černohorci! Tam, kde dříve stála brána, bylo nyní
volné místo, a tím se hrnuli Černohorci jako lití ďáblové.
Hrnuli se pomstit za obětované a také strašně je po-
mstili! A o takových skutcích vypravují matky dětem,
odchovávajíce je k černohorství. Proto je toto tak
přirozené, prosté, nelíčené, vznešené; vůbec černohor-
ství je v Evropě velebnou a vznešenou specialitou!
(Dokončení).
