Protižidovské demonstrace v Plzni. Z Plzně,
9. listopadu. V bytě zdejšího českého advokáta shro-
máždili se vynikající zástupcové židů z Plzně a okolí
za tím účelem, aby se usnesli o kandidatuře sociálně-
demokratického poslance, který by se zavázal rever-
sem, že v případě své volby bude obhajovati židy
proti rituální vraždě. Následkem této zprávy shromáždil
se kolem 8. hodiny večerní před bytem advokáta
zástup asi 1000 osob, který pronášel hanlivé výkřiky
proti židům a advokátovi. Zástup táhl pak na náměstí
k okresnímu hejtmanství, kde byl četnictvem a policií
rozehnán. Jsou obavy, že se demonstrace budou
opakovati. Politický úřad učinil již rozsáhlá opatření.
Z duchovenských kruhů. Ve Velkých Semněnicích
(okres horšovotýnský) slavil 8. listop. tamní děkan
vdp. Josef Maras, biskupský notář, vikář a
čestný kanovník budějovické kapitoly, 80. narozeniny.
Narodil se dne 8. listopadu 1820 v Horšovu Týně
a dne 8. srpna 1844 byl vysvěcen na kněze. Roku
1869 jmenován byl okr školním inspektorem pro
okres horšovotýnský a domažlický. Roku 1877 byl
vyznamenán udělením zlatého záslužného kříže s ko-
runou a roku 1890 rytířským křížem řádu Františka
Josefa.
Klub českých turistů v Praze, jehož předsednictví
ujal se opět zasloužilý jeho dlouholetý předseda,
architekt p. Vrat. Pasovský, usnesl se opět letošního
roku pořádati vánoční stromky chudým dítkám na
Chodsku, ku kterémuž účeli věnoval ihned 1000 K.
Úmrtí. V Staňkovech zemřel dne 6. listopadu
p. Adam Leitl, obchodník a majitel realit v 37.
roce věku svého. — V pondělí zemřel dosavadní
hostinský „Na mýtě“ v Havlovicích p. Tomáš
Prášil ve věku 58 roků. — V pátek dne 9. listo-
padu o půl 11. hod. dop. zemřel zde po krátké nemoci
sešlosti věku v stáří 93 roků ctihodný kmet p. Ant.
Hájek, měšťan a hostinský. Pohřben bude v neděli
dne 11. listopadu o půl 3. hod. odpol. na hřbitově
zdejším.
Zemský výbor král. Českého učinil v sezení,
konaném dne 30. října 1900 mimo jiná tato usnesení:
Zamítnuty byly stížnosti: Hanuše Steinera a soudr.
v Tachově v příčině pronájmu měst. pivovaru tamže
a manželů Jana a Anny Schafhauserových v Hartma-
nicích v příčině stavby stoky.
Pro pohořelé v Koutě věnovala spořitelna zdejší
100 K, záložna 50 K.
Z Horš. Týna. Co nejdříve zařízeno bude zde
acetylenové osvětlení celého města.
Při honbě, jež odbývána byla tyto dny v knížecích
oborách v Horš. Týně zastřeleno 916 zajíců, 317
bažantů, 11 králíků, 2 srnci, 20 koroptví.
Povětrnost v listopadu. Průměrná teplota t. m.
u nás 1.8° C, a pohybuje se v úšiří 5°, t. j. kolisá
mezi 40° a —10°, kdežto rozběh denních průměrů
teplot se děje mezi 7° a —I1°, tedy v úšiři 18°.
Měsíc listopad jest tvářnosti pochmurné a zasmužilé,
ráz jeho jest vlhko a mlhavo, teplota klesá z rána
pod bod nulový (mrazu). Avšak zima se obyčejně
ještě stále neusazuje, nýbrž vysílá pouze své přední
stráže, studené větry, mrazíky a sníh s deštěm, ač
nikoli tak vydatně jako v řijnu. Životní činnost rostlin
usíná úplně, jen někdy za mírného a vlhkého počasí
objevuje se v lesích něco různých hub. Též v říši
zvířectva nastává klid. Ptactvo přeletavé nás opustilo,
jen kvíčaly přilétají ještě v druhé polovici měsíce od
severu a berou se na jih. Četný hmyz jest ponořen
již v tuhý spánek zimní.
Přítel Domoviny. „Běsové,“ román od F. M.
Dostojevského. Z ruštiny přel. Jan Wagner. Veliký
tento román jest klassické dílo spolubudovatele ruského
románu novodobého, ve kterém odhaluje vznik a
příčiny nihilismu na Rusi. „Běsové“ patří k nejzají-
mavějším skladbám Dostojevského. Výtečné toto dílo
počalo vycházeti ve svazku 1. ročníku XVII. „Přítele
Domoviny.“ Na 42 osmiarchových svazků v polotuhé
vazbě předplácí se ročně 1 zl. 60 kr v nakladatelství
Edv. Beauforta v Praze.
Světová výstava v Paříži byla letos cílem pře-
mnohých poutníků i z naší vlasti. Více ovšem bylo
těch, kteří si přepychu takového výletu nemohli do-
přáti, těm ovšem nezbývá než spokojiti se pohledem
na vyobrazení z výstavy a popisem z péra šťastněj-
šich smrtelníků, kteří ten kulturní zázrak mohli spa-
třiti. Kdo nemají příležitost čísti nákladné illustrované
časopisy, jež ovšem takovými vyobrazeními a zprá-
vami po celou dobu trvání výstavy oplývaly, najdou
velmi pěkný, vhodně illustrovaný popis ve výborných
Šimáčkových kalendářích občanských „Koleda“ a
„Národ“ na r. 1901, jež i jinak oplývají velice zají-
mavou a hojně illustrovanou četbou, jež vítána bude
za dlouhých zimních večerů v mnohých rodinách;
vykazujeť kromě všech ostatních vynikajících událostí
světových, jako burské války, revoluce činské, aten-
tátu na krále Humberta, převratu v Srbsku, našeho
zápasu obstrukčního (vyobrazení obstrukční muziky),
velkou řadu zábavných obrázků a povídek histori-
ckých i ze života společenského, řadu článků poučných
atd., vesměs s illustracemi. — Celek doplňuje pěkná
obrazová příloha „Smrt křesťanské mučednice v cirku
Neronově“ dle obrazu polského umělce Siemiradzkého.
—
Kalendáře oba dostati lze v každém knihkupectví
i u prodavačů kalendářů a u nakladatele F. Šimáčka
v Praze (Jeruzalémská ul. 11) po 1 K.
Literární novinky. Nákladem F. Šimáčka v Praze
vyšly právě ve vkusné úpravě „Fantastické
povídky“, kteréž veršem napsal Karel Leger,
a Bohdana Kaminského „Povídky veršem“.
Odporučujeme k hojnému odběru.
Co budeme v zimě čísti? O dobrou četbu k ukrá-
cení dlouhých zimních večerů, k příjemnému pobavení
i osvěžení ducha není dnes věru v literatuře naší
nouze. Nesnadněji je s výběrem. Ve větších městech,
kde lze si mnoho prohlédnouti přímo u knihkupců,
je porada snadná, avšak venkov oddálený od ruchu
městského, odkázaný na objednávky a dodávky poštou,
postrádá často dobrého rádce, co by si poříditi mohl
a jak nejlevněji. V té příčině čilé nakladatelství F.
Šimáčka v Praze přišlo venkovu našemu vstříc vy-
dáním seznamu nejlevnějších knih svého nákladu,
z něhož je patrno, že dostati lze jednotlivé svazky
výborné četby již po 20 hal, ale také ještě levněji,
t. j. za 1 korunu šest knih. a sice spisy předních
našich i cizích spisovatelů, tedy žádný literární brak.
Velkou část svého nákladu, a sice vesměs výborné
knihy, jichž náklad byl prodejem již uhražen, vyřa-
dilo jmenované nakladatelství za neobyčejně sníženou
cenu (až pod polovici), takže věru není hned tak
příležitosti k shledání četby lepší a levnější. Seznam
takový, vydaný pod titulem „Co budeme v zimě čísti“,
připojen jest k pátému svazku populární matice
„Libuše“, jenž přinesl pěknou povídku od F. Tévera
„Její mladší bratr“ a zašle se každému na požádání.
Knihy uvedené v něm dostati lze nejen u nakladatele
F. Šimáčka v Praze (Jeruzalémská ul. 11), ale za
stejných podmínek i v knihkupectví Karla Prunara.
Zvonu, nového belletristického týdenníku, který
tak šťastně zahájil svou pouť po naší čtenářské veleobci,
všude srdečně vítán, vyšlo čís. 6. (a zároveň sešit 3.)
V čele nalézáme dvě krásné básně mistra Vrchlického:
Ananské (Bohyně nutnosti a Smrt Pariního (italského
básníka předešlého století, 1729—1799.) Velmi zajímavé
jsou dvě intimní básně, jimiž po dlouhé době ozval se
opět delikátní básník Fr. Ulrich (nyní purkmistr králové-
hradecký). Román Šimáčkův Lačná srdce, pražská
historie Wintrova a genre Svobodův Setník Vocel
udržují stále plný interes čtenářstva, a poutavý článek
doc. dra Heverocha uzavřen ve vydaném čísle appelem,
aby nebylo pohlíženo na všechny, kdož bez účelu se
potulují, jak na takové odbyté dareby, nýbrž jako na
ubožáky, kteří potřebují ošetření lékařského. V obvyklých
rubrikách nalézáme referát o Vládě tmy a svrchovaně
zajímavou zprávu od Aloisa Jiráska o Bergrově domu,
o nějž právě se vede spor.
Kterýpak obrázkový časopis budu si letos
odebírat? ptá se zajisté sám sebe mnohý přítel pěkného
a zajímavého illustr, čtení, jež by si rád dopřál něco
skutečně hezkého, z čehož by měl potěšení nejen sám,
ale po případě i všichni jeho milí. A tu každému radíme:
odebírejte obrázkový týdenník „Besedy lidu“, kterýž
týdně za pouhých 7 kr. čili 14 haléřů přináší hojnost
vybraného zábavného i poučného čtení a množství
pěkných obrázků. Aby si mohl každý před tím, než se
rozhodne, časopis prohlédnouti, doporučujeme objed-
nání r. čísla letošního nového ročníku zdarma na ukázku
z nakladatelství J. Otty z Prahy. Nepochybujeme, že již
po prohlédnutí ukázkového čísla každý zvolá: To je
skutečně krásný a laciný časopis, ten musím letos
odbírati!
Divadlo. (Společnost p. Ant Muška) V neděli
dne 4. t. m. hrála se odpoledne pro děti za poloviční
ceny čarovná báchorka „Perníková chaloupka,“
večer pak dávána romantická činohra „Král Václav
a jeho kat“. — V pondělí uvedeno na scénu drama
„Vláda tmy“ od Lva N. Tolstého. Uznáváme
milerádi snahu ředitelstva seznámiti obecenstvo naše
s vynikajícím plodem genialního spisovatele ruského,
jakož i píli, již herci prostudování a nastudování jedno-
tlivých úloh věnovali. O svědomitém studiu a pečlivé
režii podalo také provedení kusu nejlepší svědectví.
Kdo umění hereckému jen poněkud rozumí, přizná zajisté,
že právě věrné podání realistické osoby a uspokojivé
provedení realistického kusu jak na režii, tak i na herce
činí požadavky nejvyšší; a právě v té příčině výkony
všech hrajících — pravíme všech, a nebudeme
jmenovati jednotlivých představitelů — zasluhují plného
uznání. Jinak ovšem volba kusu pro jeviště venkovské
zdá se nám býti při nejmenším — nevděčná. Již dlouhé
trvání hry (do 1/2 12. hod.) unaví, látka pak sama, nám
dosti vzdálená, neposkytne náhrady; idea i tendence
činí kus zajímavým pro Rusa a toho, kdo poměry ruské
zná. Nad to ještě dikce sama, ačkoli překlad Mrštíkův
zajisté duchem ruského originálu dýše, posluchače české
mnohde uráží: co s jeviště ruského a rusky řečeno
zní přirozeně a snesitelně, u nás nepěkně se poslouchá.
Snad velkoměstské jeviště spíše kusům podobného zrna
svědčí, nežli maloměstská scéna a obecenstvo. —
V úterý ve prospěch p. J. Knížka, člena společnosti
v pravdě vynikajícího, sehrána byla působivá fraška
„Krkavčí otec“, v níž nejlépe se líbili pp. Kantor
a Mušek v úlohách Záhorského a Hanuše a pí. Šipošová
a sl. Mušková v úlohách Adelaidy a Nory; všetečnou
a prostořekou služku Petruši dobře podala pí. Kastne-
rová. — Ve středu se nehrálo, ve čtvrtek pak před
nečetným obecenstvem inscenován třiaktový „žert“
„Zabil svou ženu“, jenž hlavně zajímavě cha-
rakterisovanou hrou pp. Kantora a řed. Muška (Briston
a Loriot) výborného došel úspěchu; ostatně všichni
účinkující vůbec dobře si vedli. — V pátek společnost
překvapila nás komickou operetou „Dáblův podíl“,
jež dávána ve prospěch pí. Arn. Kastnerové Paní
beneficiantka také byla hlavní oporou vděčného toho
plodu musy Scribovy, sama téměř jediná nesouc úkol
partií zpěvných; měla také dosti temperamentu, partii
Karla Braccia tak potřebného. Pan řed. Mušek dobře
ztlumočil Rafaela de Petrucci, jemuž dobrou byl oporou
Bergolini p. Kantorův; vévodská dvojice byla slušně
zastoupena p. Dubským a pí Šipošovou. — Dnes
v sobotu za příčinou koncertu „Českého Tria“ se
nehraje. — V neděli dává se výtečná fraška se zpěvy
„Čert a Káča“, která se dodělala v Praze velikého
úspěchu. — V pondělí hra v předplacení, drama
„Dravci“. — V úterý ve prospěch svědomitého herce
a režiséra p. Alex. Kantora veselohra „Zlatá Eva“.
— Ve čtvrtek v předplacení původni Tylova báchorka
„Jiříkovo vidění“. — V pátek ve prospěch
mladistvého, nadaného herce p. Jar. Dubského „T a
třetí“, aneb „Divoška“, výtečná veselohra, která
na všech větších divadlech dodělala se nejlepšího
úspěchu. Jelikož je návštěva divadla pořáde slabá,
upozorňují se pp. abonenti, aby při hrách v předplacení
hojně lístků svých používali, neboť ředitelstvo nehodlá
se zde dlouho zdržeti. Z téže příčiny doufáme, že obe-
censtvo naše vůbec divadlo hojněji bude navštěvovati,
aby v poslední aspoň chvíli snaživé společnosti sympathii
svou osvědčilo. — Příští dny uvolil se kroužek šlechetných
dam domažlických navštíviti hromadně po dva večery
divadelní představení, k nimž samy lístky prodávati budou.
Veřejná čítárna
otevřena je ve středu a v pátek od 4—7 hod. večer,
v neděli od 9—12 dopoledne, od 2—7 večer.
Místnost jest ve Vodni ulici v domě p. V. Wimmra.
Plesové hedvábné roby zl. 6.30
a výše! — 14 metry! — prosto cla a poštovného! Vzorky obratem
jakož i od č rného, bílého a barevného „Hennebergovo hedvábí“
od 45 kr. až zl. 4.65 za metr.
Továrna na hedvábí G. Henneberg,
(c. k. dvorní dodav.) Curych.
Týdenní trh v Domažicích dne 8. listopadu 1900.
Prodáno za cenu
I. tř. II. tř. III. tř.
K.  h. K. h.
h.
K.J
—
142 16 50 16
Pšenice. . MC.
174 16 50 16
Žito . . . . „
16
16 50
Ječmen . . „ 125
13
117
20
Oves . . . „
12
Hrách. . . „
60
Brambory 1 p.
Zelí . . . . kopa
1104
Seno . . . q
Sláma . . q
Máslo. . . kg
40
Vejce . . . kopa
Vepřů odstávčat přivezeno 151 a prodáno 126.
Hovězího skotu přihnáno : — byk, 147 volů, 109 krav:
41 jalovic, 13 telat, úhrnem 310 kusů. Prodáno
býk, 87 volů, 71 krav, 19 jalovic, 9 telat,
úhrnem 186 kusů.
Přivezeno bylo
15
50
12
80
16
2
10
8
60
6
32
50
„Český granát“
z národního podniku česko-
budějovického pivovaru
čepovati se bude
v pondělí 12. listopadu
v hostinci JAK. PEROUTKY
v Domažlicích.
BYT
o jednom pokoji s kuchyní jest ihned k stěhování.
Bližší podá
KAREL HOLÝ, strojník.
Den se krátí, noc se dlouží.
Koho dlouhá chvíle souží,
„HUMORY“ si objednej
a zívání vale dej.
Tento obrázkový orgán lidí veselých neb ob-
veselení potřebných vychází už 43. rok (od
ledna 1858) a nezarmoutil posud nikoho — vyjma
různé „dobrodinečky“ českého národa. A vzdor
tomu, že všechno se stává čím dále dražším,
jsou „Humoristické Listy“ naopak letos ještě
lacinější než dříve a stojí jenom 2 K 80 h čtvrt-
letně poštou a v Praze s donáškou, a to od
1. nebo 15. kteréhokoli měsíce. Adresovati stačí:
„Humoristické Listy“ v Praze.
40
