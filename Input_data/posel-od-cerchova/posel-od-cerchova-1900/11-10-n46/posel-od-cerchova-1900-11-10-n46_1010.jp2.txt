pak se usnáší, aby tržiště upraveno bylo za pivovarem
a městské radě dává se k tomu plná moc, školka
buď přeložena na čásť trávníku u sirotčince a pro
zřízení koňského trhu a pro zřízení cesty do pivovaru
schvaluje se zakoupení pole č. k. 2327 od p. Ant.
Holuba za částku 1000 korun.
12. Návrh na zakoupení mlýna na Smolově od
p. Frant. Ebenstreita k cíli zregulování Smolovského
rybníka. — Poněvadž k úspěšnému provedení meli-
orace Smolovského rybníka a také k možnému jeho
zavodnění vykoupení mlýna tohoto jeví se potřebným,
usneseno, aby mlýn s příslušnými k němu pozemky
ve výměře 5 j. 281° zakoupil se od manželů Frant.
a Marie Ebenstreitů za cenu 6800 zl. čili 13.600 K.
Kupní cena buď zaplacena dle možnosti hotovostí
z důchodu, zbytek výpůjčkou od spořitelny.
13. Městská rada navrhuje dočasné uzavření
žulového lomu obecního v Babyloně. — Se zřetelem
na to, že dosavadní využitkování lomu nepřináší dů-
chodu valného užitku, ano spíše škodu na lomu samém,
ana kontrola lámaného kamene jest velmi stížena,
uzavřeno, aby žulový tento lom byl uzavřen.
14. Tělocvičná jednota „Sokol“ v Prachaticích
žádá o příspěvek na zřízení „Národního domu“. 
Návrh p. Em. Prunara na věnování 50 K nedošel
většiny.
15. Návrh městské rady na zalesnění důchod.
pozemků „u Týnských hájů“ ve výměře 8.5 jitra. —
Návrh na zalesnění se schvaluje.
16. Volba revisorů účtů obecních. — Za revisory
účtů zvoleni pp. Frt. Nozar a V. Kusbach, k nimž
přidán znalec p. Jak. Schnabl, důchod. kontrolor.
Pan purkmistr oznamuje, že pro příště zavedeny
budou v důchodě dva denníky a sice účetní a po-
kladní, jichž jednotlivé položky každým dnem srovná-
vány budou a tím přehled velice se usnadní.
17. Volba zdravotní komise. — Zvoleni pp.:
Ant. Holub, Frant. Nozar, Em. Prunar, Jan Solfronk,
K. Trnka. Předsedou a referentem jest m. radní p.
Dr. Aug. Halík. Členové odboru zdravotního jsou
zároveň členy odboru policejního.
18. Volba do odborů a komisí podle ustanovení
jednacího řádu. — Zvoleni byli pp.:
a) do kontrolní komisse: Halík Jan
Hruška Ant., Kalous Ant., Prunar Em., Randa Jan,
Trnka Karel, Vimmer Frant.; komise tato sama ze
sebe se ustaví;
b) do odboru patronátního: Kovář
Frant., Milota Tomáš, Randa Jan, Samohrd Ferd.;
komissi předsedá m. radní p. Dr. Ant. Steidl;
c) do odboru chudinského zvoleno podle
návrhu městské rady 6 členů obec. zastupitelstva a
6 starších měšťanů mimo sbor. Ze členů sboru
zvoleni: Adamovič Jiří, Duffek Tomáš, Kusbach
Václav, Srna Josef, Strec Antonín, Veichart Jan,
z nečlenů sboru: Beran Ant., Kresl Norbert, Kroupa
Frt, Prášil Ant., Ševčík Josef, Veber Matěj;
d) do odboru hospodářského a sta-
vebního: Fürtsch Jiří, Hájek Aug., Kicberger
Václ., Peklo Jindř., Randa Jan, Štrec Ant, předsedá
člen m. rady p. Aug. Vimmer;
e) odbor pro obecní stavby (přidělen
radnímu p. Jos. Ludvíkovi): Čadek Vil., Kaub Josef,
Pek Frant., Peklo Jindřich, Vimmer Frant.;
f) do odboru finančního a úředního:
Hübner Em., Kalous Ant., Reiss Frant., Dr. Rubeš
Rud., Srna Josef, předsedou městský radní p. Jan
Ludvík. Po vykonané volbě usneseno hned ,aby zvo-
lený odbor vzal v poradu opravu jednacího řádu.
19. Volba pivovarní komisse. — Ku článku to-
muto navrhla městská rada, aby se zřetelem na roz-
sáhlý obor činnosti kontrolní komisse nevolila se
zvláštní pivovarní komisse, nýbrž aby kontrolní ko-
misse sama ze sebe tři členy pro kontrolu pivovaru
jmenovala. Pan Jiří Fürtsch navrhl ale proti tomu,
aby se zvolila zvláštní pivovarní komisse z plena.
Hlasováním přijat návrh městské rady, takže volba
zvláštní komise odpadla.
Tím program schůze byl vyčerpán a schůze
ukončena.
Ze Staňkova. Místní odbor Nár. Jedn. Pošum. v
Staňkově (okr. Horš. Týn) konal schůzi dne 4. listopadu
t. r. v hostinci p. C. Felixe, za účasti pp. starostů
českých obcí téhož okresu, ohledně dopisu Nár. Jedn.
Pošum. z Prahy, navržením kandidátů pro III. kurii
p. red. Nebeského, pro IV. kurii p. Emer. Macenaura,
velkostatkáře z Ulice, pro V. kurii p. JUC. J. Kolbabu,
tajemníka z Plzně, kterýž dopis po zahájení schůze p.
Mat. Královcem, lekárníkem a předsedou míst. odboru
Národ. Jednoty Pošum. v Staňkově přečten. Omluvil
též p. Kolbabu z Plzně, že se ku schůzi dostaviti ne-
může. Pro nemožné řízení schůze, ohledně vedení své
lékárny, požádal p. předseda Královec místopředsedu
p. Vavříka, mlynáře ze Staňkova, aby schůzi této před-
sedal. Slova ujal se p. Tomáš Janovec, rolník a sta-
rosta z Malonic, kterýž bystře a stručně vylíčil nespra-
vedlivý volební řád dle „otce ústavy“ rytíře Schmer-
linga, jímž my Čechové vždycky v tomto ohroženém
území našim sousedům Němcům podlehnouti musíme,
poukázal na význam hrdé schůze, kteráž dne 28. října
t. r. se v Domažlicích odbývala, na níž „pasivní opo-
sice na Chodsku“ resolucí pronesena, obsahujíc, že se
vůbec volba volitelů v okr. domažlickém, novokdýň-
ském a horšovotýnském prováděti nebude; totiž v kurii
IV. venkovských obcí českých. Předseda schůze nechal
toto rázné pronesení odhlasovati, což jednohlasně při-
jato, že se voliti nebude. (Hlasy: Chceme
spravedlivý volební řád). Na to ujal se
zase p. Janovec slova ohledně návrhu z Prahy, že
kdyby se i bylo volilo, jako upřímný český sedlák by
nedovolil, aby za IV. kurii venkovských obcí tohoto
obvodu byl velkostatkář volen, aneb advokát, professor
a j. p., že oni též sedláka za svého předáka nikam
nevolí. Poukázal týž, že by se našli prozíraví muži ze
stavu rolnického, kteří by dovedli svou krisi vylíčiti,
mozolnictví, tíseň, státoprávní požadavky neústupně
hájiti a zvítěziti, že dovedou ještě „Šumavané“ po
česku resp. selsku svojí mozolnicí na
stůl uhodit a přímo říci „pánové jsme
přesyceni, klesá nám soudruh jeden za
druhým!“ Týž objasnil pak věcně více otázek ná-
rodohospodářských i hospodářských, pronesl stesk na
nespravedlivou daň gruntovní, kteráž vzestupnou (pró-
gresivní) co nejdříve by se státi měla Poukázal na
ubohé rolnictvo horské, kteréž ještě za své veliké dření
z čistého výnosu platí, anť by samo za svou lopotu
placeno býti mělo. (Všeobecný souhlas.) Dále pojednal
p. Janovec o volbě V. kurie, a vybízel, by nezůstal
jediný volitel zpět od volby, a svůj hlas p. JUC. J. Kolba-
bovi z Plzně odevzdal. Vyličuje zásluhy, jichž získal si
p. Kolbaba na našem západě zvláště v ohrožených územích,
a uznává jej za neunavného a svědomitého pracovníka.
Po slovech těchto dal p. předseda odhlasovati, zdali
účastníci schůze souhlasí pro p. Kolbabu, což tito
jednohlasně potvrdili. Ku vítězství nás statečných strážců
na českém západě zvolal p. Janovec upomínku otce
nezapomenutelného Palackého: „Že Čechy byly před
Rakouskem a že budou i po Rakousku.“ Citlivé slzy
účastníků byly odměnou řečníkovi. Když se pak více
nikdo k slovu nehlásil, skončil předseda p. Vavřík
zdařilou tuto schůzi vřelým doslovem.
Důvěrníci strany svobodomyslné
na schůzi dne 8. listopadu t. r. v Plzni konané
usnesli se na následující resoluci:
„Důvěrníci národní strany svobodomyslné z
okresů tvořících 18. volební skupinu Plzeňskou pro
volby do říšské rady v V. kurii, přihlížejíce ku po-
měrům v této volební skupině, usnášejí se vzhledem
ku společnému státoprávnímu a národnímu přesvěd-
čení, že budou při volbě v této kurii podporovati
kandidaturu národního dělnictva, t. j. pana
Václava Fressla, plynárenského dělníka z Prahy,
a žádají veškeré stoupence své strany a národní
voliče v této kurii vůbec, aby pro zvolení tohoto
kandidáta se vším úsilím pracovali.“
Zprávy různé.
Chodsko v oposici. Starostové českých venkov-
ských obcí okresu domažlického, novo-kdýňského a
horšovo-týnského usnesli se jednohlasně, nesúčastniti
se voleb volitelů v kurii venkovských obcí, poněvadž
boj ten byl by bezvýsledný, když tu dva okresy české
připojeny jsou k šesti německým, starostové chtějí
napřed nový, spravedlivý volební řád. V 5. kurii
podporovati budou poslance, který jest pro české
státní právo a rovnoprávnost národní.
Sčítání lidu 1900. Nejbližší sčítání lidu konati
se bude, jak známo, dle stavu ze dne 31. prosince
t r. Ježto musí při tomto sčítání býti přesně zazna-
menáno stáří a příslušnost každé osoby, žádá se zá-
konně, aby si každý do té doby opatřil křestní nebo
domovský list (případně pracovní neb čelední knížku
neb legitimační lístek), které třeba předložiti na po-
žádání sčítacím komisařům, připadně kontrolujícím
orgánům v obcích, kde konati se bude sčítání pomocí
oznamovacích lístků. Zejména majitelům domů, otcům
rodin a zaměstnavatelům třeba o to pečovati, aby
se sčítacím komisařům, případně obecním organům
dostalo spolehlivých údajů o stáří a příslušnosti ná-
jemníků, členů rodiny a zaměstnaných.
Purkmistrem Novokdýňským zvolen opětně jedno-
hlasně p. F. Tšída, obchodník. Do městské rady
pp.: Aug. Kohout, továrník, Lud. Keil, to-
várník, Dr. Josef Braun, advokát, Josef
Osvald, obchodník, Jan Ticháček, koželuh,
a Váchal Václav, obchodník.
Pro Ústřední Matici školskou. Zdejší rodák p.
Josef Fastr, sládek v Madridě, zaslal zdejšímu
odboru 10 K na dar Svatováclavský. Tuto vlaste-
neckou oběť přináší p. dárce po mnohá již léta, pro-
jevuje tím vřelou vzpomínku naši přední instituci
národní, začež se mu vřelé uznání vyslovuje a k
hojnému následování doporučuje.
Osobní. Zdejší rodák p. Alois Radl byl
jmenován účetním assistentem c. k. místodržitelství
v Praze.
Literární jednota koná první schůzi periodickou
zítra v neděli dne 11. t. m. o 2. hod. odpolední
v budově vyššího gymnasia. Na programě jest před-
náška p. prof. Vojť. Kebrle „O hlavních proudech
v literatuře české,“ přijímání nových členův a slosování
kněh. Hosté jsou vítáni.
Z veřejné čítárny. S nastávajícími vrtochy pod-
zimní přírody počíná i návštěva čítárny utěšeně stou-
pati. V minulém měsíci otevřena byla čítárna 13krát.
Za dobu tu navštívilo ji 122 osob; největší návštěva
byla 23, nejmenší 3. Z návštěvníků největší počet
patří řemeslnictvu a dívkám. Naše intelligence stále
je k čítárně upjata, stále nechce uznati její důležitost.
Upozorňujeme teď každého, kdo si všímá hnutí vo-
lebního, že v čítárně zastoupeny jsou z orgánů stran
politických: Národní listy, Radikální listy, Samostat-
nost, Čas, Česká demokracie. K doplnění by bylo
žádoucno, aby čítárna měla i ostatní větší listy. Pro-
síme každého, kdo by mohl čítárně některý list neb
časopis půjčiti, aby tak laskavě učinil v době jejího
otevření. Za všechny pokyny k zvelebení čítárny
budeme vždy vděčni. V poslední době zaslány zdejším
spolkům a korporacím žádosti o podporu čítárny.
Dosud došlo vyřízení sl. městské rady, která i letos
poskytla čítárně potřebné dříví, a sl. okresního výboru,
který vřadil do svého rozpočtu čítárně 40 K. Doufejme,
že i ostatní žádosti budou příznivě vyřízeny.
Koncert „Českého Tria“ odbývá se již dnes
10. listopadu o 8. hod. večer v sále „u Černého
koně“. Dle předprodeje vstupenek souditi lze na
četnou návštěvu.
Z Nové Kdýně. V neděli dne 11. listopadu
přednášeti bude v Sokolovně v Nové Kdýni „o
Paříži a světové výstavě“ p. Emil Tšída, továrník.
„Psohlavci.“ Koncem tohoto roku vyjdou Jirás-
kovi „Psohlavci“ s kresbami mistra Aleše. Bude to
první illustrované, celkem však již šesté vydání Jirás-
kova mistrovského díla.
Z Řemeslnicko-živnostenské jednoty v Do-
mažlicích. Devátou měsíční řádnou schůzi konal
správní výbor jednoty za předsednictví p. F. Nozara
ve spolkové místnosti hostince u Šumavy, v níž byl
následující program projednán: Po přečtení protokolu
poslední řádné schůze výboru přednesl jednatel
následující: Došel přípis výstavního výboru z Kutné
Hory, kde dodatečně s pochvalou uznána četná
návštěva členů Jednoty z Domažlic, se slibem, že při
nejblíže se vyskytnuvší příležitosti návštěva ta nám
oplacena bude, neboť jak v dopise zní, slynou tato
dvě královská města svojí historií v našem království
na nejprvnějším místě, a je účelno, by i nynější
obyvatelstvo jejich se blíže seznalo a v rozvoji a
vývinu novověkých vymožeností se podporovalo.
Dopis ten vzat s uznáním na vědomí. Jednoty došlo
20 losů „Velké věcné loterie ve prospěch stavebního
fondu národopisného musea českoslovanského v Praze“.
Obnos za losy budiž prozatím ze spolkové pokladny
uhražen a při příležitosti budou losy pp. členům ke
koupi nabídnuty, neboť nutno tento národní podnik
dle možnosti podporovati. Jeden los stojí 1 K a první
hlavní výhra representuje cenu 25.000 K. O slosovací
plán bude družstvu dopsáno. Dle došlého protokolu
projednala obchodní a živnostenská komora v Plzni
ve své dne 3. května t. r. konané řádné veřejné
schůzi svého času podanou a dosti obšírně vysvětlenou
a odůvodněnou žádost za levnější tarifování ovoce,
zeleniny, zelí a podobným rychle zkáze podléhajícím
zemělským výrobkům při dopravě po železnicích
a rychlejší dopravu těchto. By komora další šetření
vésti mohla, vyzvala Jednotu, by k ústnímu podání
poslala svého delegáta do Plzně, který tam též dne
24. července byl a vše blíže vysvětlil, jak jsme se
již svého času v tomto listě zmínili. Přípis zdejší
čítárny a dík za věnovaných 10 korun valnou hro-
madou posledně konanou vzat na vědomí; přečtené
Jednotou odebírané časopisy budou i na dále do
čítárny půjčovány a poskytnutí dalšího příspěvku
na udržování čítárny bude příští valné hromadě
k rozhodnutí předloženo. Třetí ročník „Slovanského
přehledu“ dále bude předplacen; první a druhý
ročník dá se svázati a budou do knihovny spolkové
vřaděny. Ku pěvecko-hudební zábavě, kterou pěvecký
odbor dne 25. t. m. v sále hostince „u Šumavy“
uspořádá, konají se pilně zkoušky a získány zvláště
pro hudbu z ochoty mnohé výtečné sily, tak že lze
doufati, že v přátelském kruhu návštěvníci ztráví tu
příjemný večírek. Vstupné do zábavy obnášeti bude
bez obmezení dobročinosti 30 kr. za osobu.
Divadlo. Tělocvičná jednota Sokol v Kolovči
pořádá dne 18. listopadu v hostinci p. Jos. Kubáta
divadelní představení „Před sjezdem,“ veselohru
ve 3 jedn. od E. Součka. Po divadle se tančí.
Dramatický odbor těl. jednoty „Sokol“ v N.
Kdýni sehraje dne 25. listopadu Jaroslava Vrchlického
působivou veselohru „Noc na Karlštejně“.
Z okresní záložny hospodářské. Příjmy za měsíc
říjen: vklady 2832 K, splacené půjčky 3427 K 79 h,
splacené úroky 249 K 30 h, od jiných ústavů vybráno
6000 K, pokladní hotovosť v měsíci září 3321 K 16 h.
Příjem úhrnem 15.830 K 25 h. Vydání za měsíc říjen:
vybrané vklady 3676 K 43 h, poskytnuté půjčky
7260 K, u jiných ústavů uloženo 56 K, správní výlohy
15 K 4 h, rozdělený zisk 14 K 59 h, různé 6 K.
Vydání úhrnem 11.028 K 6 h. Pokladní hotovosť
dne 31. října 1900 činí 4802 K 19 h.
Dodatečné kontrolní schůze v obvodu velitelstva
8. sboru konány budou v doplňovacích obvodech:
číslo 11. v Klatovech 13. a v Písku 19. t. m.; čís.
35. v Plzni pro okresní hejtmanství plzeňské a přeš-
tické 10., střibrské, domažlické a horšovotýnské 12.
t. m.; čís. 88. v Berouně 12. t. m.; čís. 91. v Budě-
jovicích 12. a 13. t. m.
Oheň. Ve středu dne 7. t. m. po 7. hodině ve-
černí jasná záře na západě zřetelně naznačovala, že
v Novém Postřekově vypukl požár. Ohni tomu padla
za oběť chalupa se stodolou čís. pop. 16, patřící Krišto-
fovi Psůtkovi, jakož i všecko hospodářské nářadí,
nábytek a šatstvo. K ohni dostavily se sbory dobro-
volných hasičů ze St. Postřekova, Klenče a Chodova.
Pro úplný nedostatek vody omeziti se museli hasiči
jen na stržení hořícího stavení a chrániti, aby oheň
zůstal omezen pouze na toto číslo. Stavení pojištěno
na 600 zl. Přičina ohně není známá, avšak soudí se,
an oheň vznikl ve stodole u okénka, že zlomyslnou
rukou byl založen.
Lavinové obchody. Ježto na novo zjištěny byly
případy tak zvaných obchodů lavinových, připomíná
se z kompetentního místa, že obchody tyto jsou za-
kázány a že ti, kteří je provozují, budou stíháni.
