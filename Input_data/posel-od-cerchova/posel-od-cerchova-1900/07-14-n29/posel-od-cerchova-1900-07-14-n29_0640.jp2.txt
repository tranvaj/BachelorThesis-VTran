nevztahují na všecky okresy, odkud se na polní
práci za hranice chodí, a z okresů, na něž se vztahují,
nejsou udání starostů správna — jsouť mnozí sami
podagenty agentů výpravčích. Dvorní rada Pilat
cifru hospodářských dělníků haličských roku 1899
na práci do Němec vyšedších odhaduje na 40.000 a
dle jeho ústního sdělení účtovalo se letos s východem
celého sta tisíc lidí.
To je ovšem možno jen při velké organisaci.
Dle dvor. rady Pilata jsou hlavními články té orga-
nisace haličtí židé, kteří odchod do Německa na
práci polní prostředkují, berouce z toho značné zisky.
Ale také v Německu samém panuje v tom směru
organisace, kteráž v zásadě zasluhuje chvály. Pod-
mínky smluv se sesonovými pracovníky se staví pod
kontrolu veřejnou tím, že je rolnické komory uve-
řejňují. I tak bylo také možno dvor. radovi Pilatovi
hlavní obsah takových smluv otisknout.
Dle formuláře prusko-slezského dostává od jara
do podzima platu hotového měsíčně žnec (kosař)
20—22 ř. m, dorostlý jinoch 18 m., chlapec 16 m.,
děvče neb žena 16 až 18 m. Dle poznaňského do-
stane denního platu dorostlý muž 115 fen. ve žních,
85 po žních, chlapci, dívky a ženy po 80 fen. ve
žních a po 65 fen. v čase po žních. V obojím pří-
padu arci stravu, kteráž dle Pilatova udání je
vydatná, obydlí v dělnickém domě s jizbami dle
pohlaví oddělenými a pro každou osobu lůžko s
vlněnou přikrývkou. Čas práce počíná se udeřením
5. hodiny ranní východem ze dvora a končí večer
o 7. hod. na místě pracovním s půlhodinovými pře-
stávkami na posnídánku a svačinu a s 1 (až 2)
hodinovou pro oběd. Kdy mají přestávky se konati,
stanoví zaměstnavatel dle povahy zaměstnání. Práce
přes čas se odměňuje 10 resp. 8 fen. za hodinu.
Smlouvy ustanovují dost podrobně případy, kde
může zaměstnatel okamžitě dělníka propustiti, pokuty,
které mu ze mzdy smí strhnouti ve prospěch
místní chudinské pokladny, i ty části mzdy, které
zaměstnatel smí zadržeti jako kauci za poškození
spůsobená dělníkem neb za ujmu z nedodržení kon-
traktu. Pro letošek byly ohlášeny mzdy ještě vyšší.
Přes to vše stýskají v Německu na haličské děl-
níky nejen, že v příčině výživy činívají požadavky
přílišné, nýbrž že též často smlouvy ruší a od práce
utíkají Ve zkracování se strany zaměstnatelů příčina
vězí sotva, neboť oni vystupují jednotně, jak již z pu-
blikace smluvního formuláře je zjevno. Vězí jinde.
V provisích jednatelů. Mnozí si sice vymiňují skrovné
provise od zaměstnatelů, ale značné béřou tím, že si
vyhrazují, že oni sami budou dělníkům mzdu vyplácet
a strhují podle míry své svědomitosti 60 až 80 i více
říš. marek z platu jednotlivého pracovníka pro
sebe. Haličské místodržitelství seznalo případy, že
agent měl 45 fen. denně ze mzdy každého dělníka.
Ovšem i agent má svá vydání, on musí jezdit ode
vsi ke vsi na podzim i na jaře a musí honorovat
svou armádu pomocnickou, pány starosty a písaře
obecní.
O jak trudných poměrech lidu a jeho životu
svědčí skutečnost, že přes to vše, přes ten zjevně
přiznaný systém vydíračský, počet rok od roka ro-
stoucí jde za agenty takovými, kdežto zatím domácí
rolnictvo haličské není pro nedostatek sil spůsobilo
dokonat žně a musí z části nechati zemčata v zemi.
A neméně zajímavým faktem jest, že referent, který
sám, jak se podobá, zaměstnatelského zájmu nemá,
ani si netroufá navrhnouti nějaká opatření vážnějšího
sociálno-politického dosahu ve prospěch dělnictva,
aby je připoutal. Hojnější používání strojů práci lid-
skou ušetřujících — organisace průkazu pracovního
— zákonné upravení právních poměrů mezi zaměst-
natelem a dělníkem, při čemž ale běží navrhovateli
hlavně o předpisy v příčině písemného uzavírání
smluv, jakož též o kauce, které by zaměstnatel za-
držeti směl, aby zabezpečil dodržení smlouvy — ko-
nečně zápověď vycházení, zejmena mladších praco-
vníků za hranice po čas žní, spolu s návrhem na
zkrácení počtu dní prázdňových (ježto mnohé svátky
a takové dny počet nepracovních dní v Haliči zvy-
šují porůznu i přes 100 do roka), toť jsou jediné
návrhy odpomocné. Co se provedením jich pořídí
v Haliči, nevíme. V Čechách by obmezení oprav na
toto výlučně zaměstnatelské stanovisko k odstranění
zla skutečně ani dost málo nepomohlo.
„H. N.“
Zprávy různé.
Slavnost Husova v neděli dne 8. července u nás
pořádaná, vydařila se přes nepříznivé počasí skvěle.
Četné účastenství svědčí o tom, že Hus má i u nás
své ctitele, kteří se nebojí dáti své přesvědčení na
jevo, že i město naše patří do řady měst vlastenecky
uvědomělých. Řeč p redaktora J. Klofáče z Prahy,
častým souhlasem obecenstva provázená, byla zajisté
výrazem vlastního přesvědčení účastníků, kteří za
povznešené nálady trávili tam potom svůj den slav-
nostní do pozdního večera. Výtěžek byl skvělý jak
po stránce hmotné, jenž doručen strádající Ústřední
Matici Školské, tak i po stránce morální, jímž zase
snaha slavnostního výboru byla zaslouženě odměněna.
Nová Kdýně. Jako léta předešlá tak i letos osla-
vena památka Husova v předvečer dne 5. července
velkými ohni na blízkých návrších. Také na náměstí
v týž večer vzplanul oheň, při němž četně shro-
mážděné obecenstvo zapělo píseň „Hranice vzplála“
a „Hej Slované“. V neděli 8. července měla býti
vycházka všech spolků na Rýzmberk. Tam promlu-
viti měl p. JUDr. Machač z Prahy o významu M.
J. Husi pro naše století a p. red. Krejčí z Plzně o
M. Janu Husi. Nepříznivé počasí manifestační vy-
cházku tu však zkazilo, tak že obě přednášky odbyly
se za četného účastenství v Sokolovně.
Úmrtí. V Klatovech zemřel v sobotu dne 7. t.
m. o poledni p. Ant. Bolech, zat. ml. učitel při
chlapecké obecné škole Klatovské, stár 26 roků.
Působil 4 roky při matiční škole v Kounově, odkud
v září 1899 přijat do Klatov. Byl horlivým učitelem,
svědomitým vychovatelem svěřené mu mládeže, hodiny
mimoškolské věnoval soukromému studiu zejména
novému básnictví, v němž také slibné pokusy činil
a pod jménem Květoslav Bolech v „Poslu od Čerchova“
uveřejňoval. Jako značná část mladých, pilných lidí,
vychovaných vlastní silou, stížen byl neduhem plicním,
pro který ovšem u úmorného povolání učitelského
úlevy nenašel. Stížen byl několikráte chrlením krve
a po delším upoutání na lůžko trudný život svůj
dokončil, zůstaviv tu mladičkou choť s dítkem.
Pohřben byl v pondělí dne 9. t. m. dopoledne na
hřbitově klatovském. Kdož znali ho, zachovají jej
v milé a čestné vzpomínce!
Jmenování. Ministr kultu a vyučování jmenoval
učitele na měšťanské škole Františka Zischku
v Horšově Týně okresním školním inspektorem pro
školní okres horšovotýnský a německé školy školního
okresu domažlického.
Svěcení nové kaple u Dobré Vody konati se bude
v neděli dne 22. t. m. Pořad služeb Božich: v 8
hodin ranní mše sv. ve staré kapli, o půl 10. hod.
svěcení nové kaple, na to kázání a velká mše sv.
Odpoledne o 3. hod. požehnání.
Školní rok ukončen byl dnes 14 července na
všech školách zdejších sl. službami Božími.
Při ukončení školního roku na c. k. vyšším
gymnasiu zdejším vydána byla dnes tiskem XXIX.
výroční zpráva, z níž vyjímáme: Ústav čítal v uply-
nulém školním roce 16 učitelských sil a na konci
školního roku 170 žáků a 1 privatistu. Co do řeči
mateřské bylo 171 Čechů, co do náboženství 168
katolíků, 3 israelité. Domácích bylo 100, cizích 71.
Při klassifikaci obdrželo 32 žáků I. tř. s vyzname-
náním, 119 I. tř. Oprava povolena 10 žákům. Vy-
svědčení II. tř. obdrželo 7, III tř. 3. Školné platilo
v I. běhu 42, v II. běhu 44. od polovice školného
osvobozeno v I. běhu 2, v II. běhu 4, od celého
školného osvobozeno v I. běhu 131, v II. běhu 123,
Školné obnášelo celkem 2670 K. Taxy přijímací
K 176.4, příspěvky na učebné předměty K 352.0,
taxy za duplikáty vysvědčení K 40. Stipendistů bylo
6, obnos stipendií obnášel K 1760. Spolek pro pod-
porování chudých studujících měl příjem K 7543 92,
vydání K 851.95, takže zbývá K 6691.97. Dobro-
dinci uděleno chudým žákům během školního roku
asi 1960 obědů.
Učitelská jednota „Budeč“ v Domažlicích bude
míti, jak již ohlášeno, schůzi dne 19. července o 10.
hod. v Staňkově městysi. Dodává se k tomu ještě,
ze dostaví se také člen výboru Ú. S. kol. V. Kubrycht
a podá zevrubnou zprávu o činnosti téhož výboru.
Delegátům našim bude pak dána direktiva k valné
hromadě. Žádá tedy představenstvo „Budče“ všech
členův, aby v plném počtu přišli.
Župní slet sokolské župy plzeňské koná se dne
19. srpna v Staňkovech. Bližší zprávy přineseme
později.
Hasičský župní sjezd odbýván bude dne 5. srpna
v Domažlicích.
Seznam letních hostí přibylých na C. Kubici
do dne 11. července 1900. Vila „na Kovárně“:
p. Ant. Šedivý, soukromník z Král. Vinohradů, s
chot; sl. F. Urbanová, soukromnice a majitelka domu
z N. Benátek; p. J. Muk, sládek z Kr. Vinohradů,
s chotí a švakrovou; p. Jos. Holý, hospodářský
správce z Prahy, s chotí; p. Jindř. Valenta, úředník
úrazové pojišťovny z Prahy, s matkou a dceruškou,
p. Rudolf Klaus, obchodník z Prahy, s chotí a dce-
ruškou; pí. Antonie Červinková, vdova po železničním
úředníku z Prahy; p. dr. Jos. Bittner, c. k. prof. ve
výslužbě z Karlína; p. Em. Hertík, prof. c. k. prů-
myslové školy z Prahy; p. dr. Zdeněk Beránek,
sekretář c. k. vrchního zemského soudu z Prahy. —
Víla „Luisa“: p. Vilém Trapp, c. k. techn.
finanční kontrolor z Vysočan u Prahy, s rodinou.
Vila „Cerchov“: rodina p. Frant. Nováka,
c. k. inspektora a přednosty dílen stát. drah z Plzně.
(Pokrač.)
Hudební škola p. Jos. Kal. Skalického, učitele
hudby a kapelníka sboru ostrostřeleckého, pořádala
ve čtvrtek dne 12. t. m. veřejný koncert, který byl
hojně navštíven. Vycvičenost nejmladších žákův a
žákyň, dovednost větších, vyspělost nejpokročilejších
podaly jasný důkaz o dobré methodě a upřímné snaze
jak majetníka školy tak i syna jeho, p. Jindř. Ska-
lického. Začínajíc malým Toníčkem Topinkou, synkem
nezapomenutelného, příliš záhy zesnulého ředitele
kůru p. Ant. Topinky, na něhož zajisté toho večera
mnohý z přítomných si vzpomněl, stopovali jsme vý-
voj a značný pokrok u všech, které již loni jsme
slyšeli, a obdivovali jsme se vybroušeným výkonům
solistů na pianě i smyčcových nástrojích; hladké
septetto, dobře sehraný orchestr obecně se líbily —
vůbec spokojenost byla obecná. Můžeme školu p.
Skalického vřele doporučiti každému, komu o to jde,
aby jeho dítky v hudbě svědomitě byly cvičeny.
Vojenské taxy v roce 1899 placeno bylo v ber-
ničním úřadě okresu Domažlického násle-
dovně (v korunové měně): Bořice 16 K, Domažlice
616, Dražinov 48, Haselbach (něm.) 184, Havlovice
30, Chodov 266, Chrastavice 30, Kleneč 126, Klíčov
80, Luženice 64, Milaveč 48, Mrákov 52, Nemanice
(něm.) 164, Nevolice 28, Pašešnice 98, Petrovice 20,
Postřekov 150, Prenet (něm). 72, Sedlice 4, Spáňov
52, Stráž 78, Tlumačov 90, Újezd 76, Volmava (něm )
146, Zdanov (něm) 34. Úhrn celkový 2572 K. —
V berničním okresu novokdýňském: Běhařov
46 K, Brnířov 24, Černíkov 48, Dlážďov 94, Dobříkov
32, Hájek (něm) 20, Hiršov (něm) 56, Hluboká 60,
Hradiště 62, Hrdoltice 26, Jílov 12, Kaltenbrunn
(něm.) 16, Kanice 64, Koloveč 110, Kouto 148,
Lhota 58, Lipkov 22, Loučim 34, Maxberk (něm.)
42, Mezholce 26, Miletice 42, Mysliv (něm.) 30,
Němčice 34, Nová Kdýně 238, Nová Ves 36, Oprechtice
56, Ouňovice 10, Ousilov 46, Pocinovice 96, Prapo-
řiště 98, Radonice 46, Řichovice 26, Slavíkovice 40,
Smržovice 36, Soustová 20, Spule 48, Srbice 46,
Stanětice 42. Starec 18, Sepadly 32, Šichov 12, Te-
šovice 14, Úboč 40. Viertl (něm.) 18, Všeruby (něm)
78, Zahořany 78. Úhrn celkový 2280 K.
V kuchyni zřízené „Tuhoštěm“ pro stravo-
vání chudých studujících zdejšího vyššího gymnasia
a obstarávané obětavými dámami spolku „Božena
Němcová“ vařilo se včera naposledy v tomto
školním roce. Vaření v poslední době laskavě obsta-
raly: pí.: A. Benešová, J. Bláhová, M. Boučková,
A. Kaňková, M. Kebrlová, J. Kyseláková, L. Peková,
G Přibylová, J. Sloupová, M Zeplichalová, A. Zlatní-
čková; sl.: J. Holých, A. Malíková, F. Nejdlová,
J. Pavlíková, M. Pechánková, B Reinlová, R. Reis-
sová a F. Weischerová. Všem těmto i ostatním, v
dřívějších zprávách jmenovaným dámám, které obě-
tavě a nezištně v zájmu lidumilnosti čas a dovednost
svou studujícím našim propůjčily, vzdávají se tímto
díky nejvřelejší s prosbou, aby bohdá i pro příští
rok školní přízeň svou „Tuhošti“ a jeho kuchyni
zachovaly.
Úmrtí Dne 8 července zemřel zde návstěvou
dlicí p. Ondřej Baier, c. k. berní kontrolor z
Haugsdorfu, srdeční mrtvicí, v 45. roce věku svého.
Pohřben byl dne 10 července na novém hřbitově
zdejším.
Raiffeisenovky Na valné hromadě „Ústřední
jednoty českých hospodářských společenstev v krá-
lovství českém“ zvolen za starostu opět p. JUC. Jan
Sedlák. Celkem jest nyní 364 českých Raiffeisenovek.
Ke konci loňského roku byl stav vkladů 898.731 K
a zápůjček 342.351 K; obrat činil 6,886.006 K.
Vykonáno 115 revisí. Raiffeisenovky ustavují se
jako nákupní družstva.
Z veřejné knihovny upozorňuje se ještě, že všecky
vypůjčené knihy mají býti vráceny dne 15. července.
Velký posunovací žebřik hasičský, zakoupený
zdejší spořitelnou od firmy J. G. Lieb z Biberachu
n. R. za 1180 zl. a darovaný našemu dobrovolnému
sboru hasičskému byl ve čtvrtek do Domažlic při-
vezen a účelu svému odevzdán.
Hyzdění místních jmen. Ku zprávě v min. čísle
uveřejněné píše se nám: Také v našem okrese vy-
skytuje se tento nešvár. Pocinovice již po léta trpí,
že na stanici a ve všech jízdních řádech a „kurý-
rech“ má jejich obec znešvařené jméno „Počinovice“,
Kout má na stanici „Kouty“. Na okresní silnici od-
bočující od erární silnice k Zahořanům sluje naše
město „Domažlic“ vedle správného označení „Zaho-
řany“. Na rozcestí před Koutem stojí zase vedle
správného jména „Domažlice“ zkomolené „Chudenic“.
Školství. Dle zprávy p. inspektora dra. Taftla
o stavu školství v českém okresu klatovském v tomto
školním roce jsou v okresu 2 školy měšťanské, 37
škol obecných a sice 2 jednotřídní, 12 dvojtř., 7
trojtř., 2 čtyřtř. a 14 petitřídních Návštěva školy
je od listopadu do konce dubna pilná, v ostatní
době nepravidelná. Vina jest několikerá: nakažlivé
nemoci, k vůli nimž musely býti leckde školy zavřeny,
dále chudoba, těžké výdělkové poměry, najímání
ditek do služeb a práce, nedbalost dítek, lhostejnost
rodičů jakož i po poskytování úlev v návštěvě, po-
něvač po vypršení úlevy děti do školy nejdou.
Koncert pp. A. Procházky a K. Polívky konati
se bude určité v sobotu dne 21. t. m. Lze se nadíti,
že žádný z hudbymilovného obecenstva našeho ne-
nechá si ujíti požitek, který od večera toho si sli-
bujeme. Pan Polívka, ač ještě mlád, přec požívá již
zvučného jména uměleckého. Minulou saisonu podnikl
s pianistou Málkem velkou koncertní cestu po Čechách
a všude dobyl si zaslouženého uznání. Nejen ale na
českém venkově a v Praze, nýbrž i ve Vídni vzbudil
velký obdiv svojí hrou. Úspěch jeho ve Vídni byl
tak veliký, že nejbližší číslo vídeňsko-lipského hu-
debního časopisu přineslo zdařilou jeho podobiznu
zároveň s životopisem a velmi nadšenou kritikou.
Neméně nadaný rodák náš, p K. Procházka absol-
voval letos pražskou konservatoř. Již v koncertních
večerech, pořádaných konservatoří, upoutal na sebe
pozornost znalců plnou měrou. Že naděje, které v
něj skládali, nebyly liché, dokázal při výstupní
zkoušce. Hrál nejtěžší koncert ze všech svých kolegů
a sehrál jej s takou dospělou virtuositou a lehkostí,
že výkon jeho strhl posluchačstvo k frenetickému
potlesku, ač výslovně jest ředitelstvím zakázáno, aby
obecenstvo zdrželo se veškerých pochvalných projevů.
Úsudek znalců vyzněl jednomyslně v ten smysl, že
p. Procházka má před sebou velkou a skvělou bu-
doucnost. Oba umělci rozloučí se v tomto koncertě
s námi, aby pokračovali na své dráze umělecké v
cizině. Přejeme jim k tomu z plna srdce mnoho
zdaru.
V Anenských slatinných lázních v Bělohradě
v Čechách obnášel počet hosti užívajících koupeli
slatinných až do 11. července 1900 (nečítaje v to hosty
na letním sídle a passanty) 408.
