Ročník XXIX.
V Domažlicích dne 14. července 1900.
Číslo 29.
P
OSEL OD
ČERCHOVA
Domažlický týdenník.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
Poštovní zásylkou:
1 korunu 80 haléřů
.
v Rakousku čtvrtletně 2 koruny 20 haléřů
čtvrtletně .
7 korun 20 haléřů.
za hranice „ 2 koruny 46 haléřů
ročně .
do Ameriky „ 2 koruny 72 haléřů.
Donáška do domu ročně 48 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Vzdělanost a osvěta jsou nejbezpečnějšími zá-
klady, na kterých může býti vystavěna budoucnost
našeho národa. Uvésti je ve skutek jest práce dosti
nesnadná. Jest nutně potřebí znáti prostředky, jimiž
se vzdělanost v lidu nejúspěšněji dá šířiti, a známe-li
je, bez odkladu je použíti.
Ohnisky vzdělanosti mají býti naše národní
spolky; odtud rozlévati se má v lid světlo osvěty.
V tomto ohledu ještě mnoho půdy leží ladem. Minulé
doby veliký spáchaly hřích, odchovávajíce nová poko-
lení nevědomá, netečná, choulostivá, bázlivá, podlízavá,
otrocká. Naše doba musí tyto hříchy napravovati a
sice chvatem, neb každá promeškaná chvíle je nena-
hraditelnou. Ke všemu tomu není doba nynější k tomu
příznivá.
Jsme jako vojsko v hotovosti válečné a nemáme
času zbraň odložiti a oddati se vzdělávání svého ducha.
A přece musíme tak činiti, nemá-li se boj náš příliš
protáhnouti, a konec jeho býti pochybným — nejistým.
Máme sice školy, leč ty bohužel dosud národním
našim potřebám nevyhovují. Není to ovšem vinou
jejich, nýbrž nedostatečné osnovy učebné. Ostatně
pravou školou jest a zůstane život. Vědomosti, kterých
jsme do života ze školy si přinesli, zúrodňují a zušlech-
ťují se činností vyspělého rozumu.
Hledíme sobě tudíž tohoto zúrodnění a dočkáme
se utěšeného ovoce.
Hleďme jen na vědecké spolky učenců.
Mužové, kteří celý svůj život zasvětili vědě, ne-
obmezují se na to, čemu se naučili na vysokých ško-
lách, neb čeho se dobádali v učených spisech, nýbrž
poučují se na vzájem přednáškami. V těch sdělují
jedni se druhými zkušenosti, jichž v praxi své nabyli.
Oč více má se toho dbáti ve spolcích, jichž členové
povoláním svým mnohdy ani nemají času a příležitosti
o knihu zavaditi.
Dělnické spolky výhodu přednášek postřehly, a
strana sociálně demokratická děkovala za ohromný
vzrůst svůj v létech nedávno minulých hlavně jen před-
náškám a rozpravám, které neunavně nejen v městech,
ale i vesnicích pořádala.
A národní naše dělnictvo pokračuje na této cestě.
Od dělnictva učme se i my.
Nechať není spolku, kde by nebylo dbáno pěsto-
vání rozprav a přednášek. Kde jich dosud nebylo,
ať se výbor o ně postará. Sil najde k tomu zejména
na venkově dosti v řadách našeho učitelstva.
Přednášky tyto nebuďte jen poučné. Mimo vzdě-
lanost nutno šířiti národní uvědomění, zásady politické,
znalost literatury, vědomosti praktické se stránky
národohospodářské Noviny ku př. nemohou být je-
diným pramenem výchovy politické a národní. Valná
část lidí jich dosud nečte, a pak slovo živé nepadne
tak snadno na skálu, jako slovo tištěné. Slovo mlu-
vené působí mocněji — uchvacuje. Proto zřizujme
v městech Občanské Kluby politické, a takovéto měj-
tež i obce venkovské jednoho okresu. A tyto kluby
pořádejtež často veřejné schůze lidu, v nichž by se
pojednávalo o stávajících poměrech politických.
Vedle těchto pořádány buďtež přednášky lidové,
jimiž by se šířila v lidu našem znalost dějin českých.
Škola národní pro nedostatečnou osnovu velmi málo
tak činí, neb děti naše seznamují se výhradně jen
s dějinami povšechně rakouskými. O dějiny české
zejména o jisté fasi dějin těchto, jako ku př. dobu
husitskou, Jiřího z Podebrad, vzbouření české, války
náboženské jen letmo se zavadí.
Znalost literatury české je v lidu našem velice
nepatrna. Pouze jednotlivci činí tu čestnou výjimku.
A přece, má-li literatura konati svou úlohu, která jí-
v buzení národního, vlasteneckého a politického uvě-
domění jest vykázána, musí se státi duševním ma-
jetkem celého národa. Proto buďtež pořádány zejména
ve městech hojně literární večery, při nichž by se
promlouvalo o nových spisech, z nichž podávány
buďtež zdařilé ukázky.
Také vědomostí praktických z oboru národo-
hospodářského je lidu našemu velice třeba. Pro tyto
měl by býti každý spolek školou. Zejména spolky
odborné: jako hospodářské, obchodnické, včelařské,
rybářské atd. Přednášky za tím účelem pořádané
buďtež rázu všeobecného, buďtež každému zdarma
přístupny. Toho lze snadno docíliti jen když budou
ochotná ústa k mluvení. Nejde tu o žádné parádní
řeči, nýbrž o jádro, a to dovede podati každý, kdo
má jen trochu dobré vůle. A k tomu vyzýváme ka-
ždého upřímného Čecha a vlastence.
Ještě o jedné věci se zmíníme: Je potřebí lid
pro přednášky vychovávati. A tu především zřetel
obrátíme k naší dorůstající mládeži. V té věci jednoty
sokolské, v nichž se mládež tato soustřeďuje, velice
by mohly činiti.
Obce naše upozorňujeme na to, že jest povin-
ností jejich o všestranné vzdělání svých občanů se
starati. Proto v každé obci, která slouti chce vlaste-
neckou a pokročilou, budiž dbáno o pořádání lidových
přednášek. Kde pak úkol tento za ni na se vezmou
vlastenecké naše spolky, budiž na uhražení nákladů
s lidovými přednáškami spojeného v obecním rozpočtu
pamatováno.
Malý tento výdaj přinese obcím i národu užitek
stonásobný.
Novověký obchod otroky.
Tohoto označení užil úřadník rolnické komory
prusko-slezské v tištěné zprávě o spůsobech houfného
najímání polského a rusínského dělnictva na sesonové
práce rolnické do Německa, zejména do provincií
slezské a poznaňské a potvrdil je dvorní rada Tad.
Pilat jako zpravodaj haličského hospodářského spolku
(Towarzystwo gospodarskie) o zlé bolesti haličských
polních hospodářův, nouzi o pracovní síly. Referát
jeho, který vyšel tiskem pod názvem „Wychodztwo
robotników rolnych za zarobkiem do Niemec“, od-
haluje tuto trudnou stránku zemědělského, ale i vůbec
lidového života haličského spůsobem povšechně zají-
mavým. Poměry, ze kterých vyplývá haličská nouze
o polní pracovnictvo, nejsou arci s našimi zcela
totožny. Jdou sice také po různu z Čech polní praco-
vníci na sklizňovou práci jinam, do obou Rakous i
do Saska, leč celkem platí mezi Čechami i Haličí
ten rozdíl, že u nás zpravidla polního dělnictva
samého jest na venkově nedostatek, ježto se lidé
obracejí do měst a průmyslových středišť, kdežto
v Haliči je polního pracovnictva dostatek, ale ono
v čas žní — jde pracovat k rolníkům do Němec.
Chodí do Saska, pruského Slezska i do dalších pru-
ských provincií. Z části jdou až do Dánska. Misto-
držitelství haličské udává podle zpráv obecních
starostův, že tak vyšlo dočasně do Němec na práci
r. 1896: 11.405 lidí, r. 1897: 12.596, r. 1898:
18.481, r. 1899 už 26.283. Ale ta data se ani
Pěstujme přednášky lidové!
Cinkot dukátů.
„Miluješ mě?“ „Ale vždyť víš —.“ „Ne, ty mě
nemiluješ —; žádnou radosť mě nespůsobíš; ty víš,
že bych chtěla peníze, hodně peněz, a ty v bance
v tolika se hrabeš a nechceš mi žádné přinésti“. „Ale,
drahoušku, vždyť přece víš, že bych přišel o službu,
kdybych nějaké spronevěřil.“ „Ne, ne ty mě nemáš
rád; vždycky mě tak odbudeš. Viď, že mi přineseš
peníze, vždyť se to nepozná, když jich tam mají tolik,
tolik — — —. Ty mi je přineseš, a já si koupím
krásné šaty a jiné věci a mnoho a ozdobím svůj
pokojík. Budu tě milovati, slyšíš, budu tě milovat a
budu tvá — —
A on, když ji viděl tak krásnou, usměvavou, se
zářícíma očima, zapomněl na vše. Usmál se na ni a
zašeptal: „Nu tak ti je přinesu, přinesu; jen se upokoj.“
A objal ji. Pak spolu ještě dlouho hovořili, až ho
Maryša vybídla, aby už šel.
A on šel. Rozloučil se s ní. Divně bylo mu kol
srdce, ale vzpomínka na ni ho křísila, křísila i k zničení.
Zavřel dvéře za sebou, a ona pospíchala nahoru do
své světnice „Brrr“ otřásla se, pak se usmála: „Ošklivý
hlupák!“ —
Byl večer, a Vavřík pospíchal k bytu Maryšině.
Nesl peníze, nesl své zničení, šel si pro lásku. — —
Vkročil do malé světnice. Maryša přiskočila k němu
a nedočkavě se ptala: „Neseš?“ Usmívala se při tom
tak laskavě, tak nevýslovně sladce, že by jí byl Vavřík
v tu chvíli život k nohám složil, kdyby jej byla žádala.
— Ale ona žádala peníze.
Vysypal na stůl hrsť dukátů a mnoho bankovek.
Jásala, objímala ho, líbala jej. A on byl blažen, neskonale
blažen. — Pak přisedla k stolu a cinkala těmi malými
penízky a smích její mísil se v cinkot zlata. Byla
krásná a Vavřík ošklivý; usmíval se také, ale vypadal
jako satyr u nymfy. Ne, již se nezdržel — chopil ji
kol pasu, a ona dala sebou vládnout . . . . . . . .
Noc černá, hvězdná snesla se nad městem a vše
zahalila v svůj černý háv . . . . Dlouho blikalo světlo
v Maryšiných oknech; až svítalo, teprve vycházel Vavřík
z šerého domku. Šel domů, cítil krutou bolesť v hlavě.
Když přišel do svého mládeneckého pokoje, zmalátněle
dopadl na židli a přemítal. Ach — jak byl rozrušen.
Tepny prudce mu bily a v hlavě prázdno, jen krutá
bolesť. Oči měl červené a malé. Byl by radši zemřel,
když si vzpomněl, co bude následovat. Pohlédl ven.
Slunce vycházelo — totéž slunce, které každý den vy-
chází, a přece se mu zdálo jiné, červené, krvavé, hleděl
přímo do něj a s unce vycházelo výš, výš a Vavřík hleděl
stále na ně, až neviděl nic a sklesl s židle . . . .
Minul měsíc. Město P . . bylo vzhůru. Vavřík
zpronevěřil peníze. Vavřík, pořádný, svědomitý, vážený
Vavřík, který jako hodiny vše konal. S napjetím se
čekalo jak to dopadne. Za nedlouho byl Vavřík odsouzen
do žaláře pro zpronevěření peněz. Přiznal se, ale víc
neřekl. A zapomnělo se naň, jako na vše, a město šlo
v starých kolejích.
Zatím byl již Vavřík 3 měsíce v žaláři. Byl bled,
lícní kosti mu vystoupily a tvář jeho nabyla výrazu
ještě ohyzdnějšího.
Jednoho dne stál u zamřížovaného okna a byl
pohroužen v myšlénky. Vyhlédl ven. Tam daleko na
obzoru modrala se obloha. Vzduch čistý, zdravý vál
mu do zarostlé tváře a pohrával si jeho nespořádaným
vousem. A ten vzduch ho občerstvil a vzbudil k novému
životu. Vavřík dnes poprvé zase zatoužil po slunečních
paprscích. Najednou cítil touhu pracovat znova, od
počátku a žít, opět žít.
S lomozem vešel žalářník. Přinesl Vavříkovi oběd
a zároveň mu nabídl, chce-li, že může jíti sekat dříví,
je prý jako smrt a čerstvý vzduch prý mu nebude škodit.
Byla prý poptávka po někom. Vavřík přijal.
Byl doveden na náměstí před jeden velký dům a
pan domácí dal mu potřebná nařízení. Vavřík se dal
do práce. Sekával doma často místo starého otce a
dosud to nezapomněl. Práce mu šla od ruky. Sekal,
ani se neohlédl zase s touž svědomitostí, s jakou kdysi
psával v kanceláři. Tak mu utekly 2 hodiny spíš než
minuta v kanceláři. Náhle dolétl k jeho uším jasný
cinkot. Trhl sebou a obrátil se. Mimo něj volným
krokem táhly pěkné koně kočár a uvnitř — ne, nemýlil se,
byla to ona, Maryša; seděla tam s elegantně oděným
pánem a na klíně hrála si s náramkem, na němž byly
navěšeny dukáty — — —. Vavříkovi se vhrnula krev
do hlavy — prudká zlosť jím zalomcovala. Skočil do
kočáru a jedním rozmachem rozpoltil krásnou Maryšinu
hlavu sekerou, jíž posud dříví sekal. Pak ji vzal do
náručí a vyskočil ven. Vypadal děsně. Z jeho malých
očí sršel oheň. Položil ji na zem, s ruky jí stáhl ná-
ramek a u ucha cinkal jí dukáty; při tom trhaně
mluvil: „Slyšíš cinkot tvých miláčků? To já ti odzvá-
ním umíráčkem, já, jehož jsi k vůli zlatu milovala.
Slyšíš?!, slyšíš?!!“ A prudčeji třásl náramkem, byl
smrtelně bled a u úst měl pěnu, jen z těžka bylo mu
rozuměti. Pokračoval dále v svém monologu: „Pamatuješ
se? Tak tys jimi odzvonila mému postavení, mým
nadějím. Ha, ha, ha. Slyšíš?!“ A smál se tím smíchem,
při němž tlukot srdce přestává
Následujícího dne vezli Vavříka do blázince.
J. Vitoš.
Besidka.
