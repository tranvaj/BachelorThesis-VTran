proti církvi. Zvláště pak co se týče kostelní hygieny,
má se rozumný duchovní správce chápati všech pro-
středků, jež mu moderní vysoký stav věd přírodních
a lékařských k disposici dává. Biskup pak nařizuje
svým farářům: 1 Aby ve všech kostelích po svátečních
a nedělních bohoslužbách, jakož i po každém větším
shromáždění lidu byla podlaha chrámu desinfikována
a to nejlépe pilinami namočenými v roztoku sublimátu
(3 pro mille). Při obyčejné návštěvě budiž co možná
často meteno pilinami vodou navlhčenými, aby se
mnoho prachu nezdvihalo. 2. Nejméně jednou týdně
buďtež důkladně umyty teplou vodou všechny lavice
a zpovědnice. Zdvojená péče buď věnována mřížkám
u zpovědnic. 3. Kropenky buďtež nejméně jednou
týdně vyprázdněny a důkladně vydrhnuty vodou, do
které se může přidati jedno procento roztoku subli-
mátu. — Nad vykonáváním těchto předpisů bude
bdíti zvláštní inspekční komise, jež smí i pokutou
trestatí ty, kdož by nařízení nedbali. — Snad by se
u nás zavésti mohly způsoby podobné?
Provisorní vybírání zemské přirážky císařem
sohváleno. Usnesení sněmu brálovství českého ze
dne 4. března, kterým k dalšímu krytí zemských
vydání v měsících červenci, srpnu, září a říjnu 1900
se povoluje zemská přirážka provisorně ve výši pro
rok 1899 povolené 55 haléřů z každé koruny přímých
daní v království českém předepsaných, vyjma osobní
daň z přijmu, bylo císařem schváleno.
Pěvecká župa „Plzeňská-Pallova“ pořádá dne 24.
t. m. velký župní sjezd v Klatovech pod protektorátem
slavné městské rady. Sdružené spolky „Šumavan“
z Klatov, „Záboj“ z Rokycan, „Střela“ z Plas, „Hla-
hol“ a Děln. beseda z Plzně a „Kroužek“ z Domažlic
zapějí dva společné sbory jako župní čísla programu.
Ostatní čísla programu provedou sdružené spolky
jednotlivě. Dle přihlášení, jež až do dnešního dne
došly, lze očekávati návštěvu velikou. Již dnes při-
hlášeno zpěváků na půl čtvrta sta.
Úmrtí. Ve středu zemřel měšťan zdejší p. Jan
Regal, mistr punčochářský ve věku 85 roků.
Akademie „Tuhoště“, spolku pro podporování
chudých studujících c. kr. vyššího gymnasia zdejšího,
přivábila minulou sobotu do sálu „u Černého koně“
nepříliš velký, počet obecenstva. Bohatý program,
jenž valnou většinou studujícími byl proveden, dovedl
upoutati posluchače tak, že potleskem nikterak
neskrblili. Nejcennějším jeho číslem byl ovšem solový
zpěv býv. operního pěvce p. Alfreda Šnabla, jenž
na bouřlivý applaus v Bendlově „Poslední prosbě“
přidal ještě téhož skladatele solovou píseň „Poutník“.
Druhé číslo solové, Pivodovu píseň „Na výsosti
hvězdy svíti“, pěkně zazpíval oktaván K. Kostlivý;
taktéž obě deklamace „Sněženky“ od Svat. Čecha
(tertián K. Cenefels) a „Romance o Karlu IV.“ od
J. Nerudy (oktaván Ant. Zoglmann) slušně byly
podány. Orchestr, sesílený ochotníky, statně se
držel, byv p. prof. Frant. Kabeláčem dobře secvičen
a při produkci řízen; po obou číslech musilo býti
přidáno. Rovněž i sbory zásluhou p. učitele Ant.
Procházky dopadly zdařile; Vognerova „Sanice“
musila býti na všeobecnou žádost opakována. Houslová
sola „Píseň beze slov“ od Mendelssohna (qvartán J.
Šedivý) a „Selanka“ od Fibicha (sextán Mir. Pacák),
Haydovo smyčcové qvartetto č. 76 a smyčcové
septetto „A toi seul“ od Eilenberga rovněž byly
sehrány bezvadně, nacvičil je pečlivě se svými žáky
a studenty učitel hudby p. J. Skalický. Ke zdaru
akademie obzvláště také přispěl učitel p. Jindř.
Jindřich, který nejen průvod na pianě s obvyklou
virtuositou obstaral, nýbrž i při číslech orchestrálních
laskavě spoluúčinkoval.
Výlet klubu turistů v Domažlicích do Janovic,
na Klenovou, Týnec, Loretu, Luby a Klatovy, jenž
konán byl minulou neděli a jemuž nebe krásnou po-
hodou samo přálo, zůstane všem účastníkům v milé
upomínce. Krajina, kterouž naši turisté z Janovic do
Klatov prošli ve společnosti statečných turistek,
poskytla výletníkům rozkošný požitek pohledem na
překrásné partie našeho Pošumaví, kterýž zvýšen
byl srdečným přijetím v přátelském kroužku členů
turistického odboru klatovského. Jen větší účast
členstva podruhé jest žádoucí.
Sjezd českoslovanských včelařů bude letos v
Blatné od 19.—22. srpna, při němž konati se bude
mimořádná valná hromada Včelařského spolku pro
král. České.
Expositura úrazové pojišťovny dělnické pro krá-
lovství České v Plzni oznámila, že odbývati bude
pro příště vždycky jednou za měsíc v Domažlicích
úřední den za tím účelem, aby při něm od zájemníků
v zdejším okresu žádosti, stížnosti neb jiná podání
v záležitostech úrazového pojištění úředníku pojiš-
ťovny, který přítomen bude, přednésti se mohla Tyto
úřední dny konati se budou dne 12. července, 16.
srpna, 13. září, 18. října 15. listopadu a 13. prosince.
1900, vždycky odpoledne na radnici zdejší.
Místní odbor Národní Jednoty Pošumavské v
Staňkově pořádá v neděli dne 24. června 1900 v
hostinci pí. T. Kozinové koncert, jejž obstará pěvecký
odbor za laskavého účinkování pp. ochotníků. Pořad:
1. Flotov: Marta, orchestr. 2. Harkavský: Cigan.
Smíšený sbor s prův. piana. 3. Rosini: Semiramis,
ouvertura pro klavír na 4 ruce. 4. Kozlov: „O kéž
to vím“, romance pro soprán s prův. klavíru. 5. Pi-
voda: Lásky spor a smír, smíšený sbor s prův. kla-
víru. 6. Procházka: a) Romance; Filipovský: b)
Slavíčí tlukot, obě pro housle. 7. Smetana: Rozmysli
si, Mařenko, mužský sbor. 8. Weihsenborn: Píseň
beze slov, pro cello s prův. piana. 9. Prinke: Tru-
covitá hlavička, kaprice pro piano. 10. Dvořák: Slo-
vanské tance č. I., pro housle a cello s prův. kla-
víru. 11. Hartl: Figuranda, smíšený sbor s prův.
klavíru. 12. Horný: Pražské povídky, pro smyčcový
kvintett s prův. piana. Po vyčerpání programu volná
zábava.
Výlet žáků měšť. školy v Nové Kdýni. Ve čtvrtek
dne 7. t. m. vyjeli žáci měšť. školy z N. Kdýně s ře-
ditelem p. A. Rothem a uč. p. A. Popprem ranním vla-
kem do Domažlic. Odtud odebrali se ihned na Hrádek.
Počasí bylo velice příznivé, vyhlídka do Českého lesa
a dalekého okolí až po Přímdu i dále čarokrásná,
pro žactvo poučná. Po krátkém odpočinku v příjemném
stínu lesních stromů a malém občerstvení nastoupena
zpáteční cesta k Domažlicům. Zde výletníci se na-
obědvavše a odpočinuvše si, odebrali se za laskavého
spoluvedení p. M. Duffka do radnice, kde rozděleni
ve dvě oddělení. Jedno prováděl laskavě kancelista
p. Al. Halík, druhé pak p. M. Duffek zasedací síní
a museem, kde jim laskavostí jmenovaných pánů
průvodců vše důkladně vysvětlováno a ukázáno. Po
té vedeni žáci ku hlavnímu účeli podniknutého výletu
ku seznání výjevů z oboru elektřiny do budovy c. kr.
vyšš. gymnasia s povolením slov. p. F. Raise, řidi-
tele. V kabinetu fysikálním očekával příchozí p. prof.
F. Kaňka a s ochotou nevšední žákům četné pokusy
elektrické velice zdařilé ukázal. Po prohlídce četných
přístrojův, výjevův a účinkův z oboru elektřiny se-
znali též účinky Röentgenových paprskův. Též po-
přáno výletníkům prohlídky přírodopisného kabinetu
proffesorem p. F. Samohrdem. K vyzvání p. M. Duffka
vedeni žáci do městského parního pivovaru. Zde byli
laskavě přijati sládkem p. F. Zeithamlem a účetním
p. Rádlem po celém rozsáhlém závodu moderně prak-
ticky zřízeném provedeni, v jednotlivostech zařízení
poučeni, posléze znamenitým výrobkem vyčastováni.
Z pivovaru dále vedeni ku prohlídce jatek městských,
výhodně položených a zřízených, jimiž ještě málo
takových měst i větších se honositi může. Pan F.
Straka, správce, veškeré místnosti a účelná zařízeni
jich vysvětlil žákům. Po té nastoupena zpáteční cesta
ku vlaku, kdež byli za dohlídky svých nadřízených
umístěni ve zvláštním voze a doprovozeni domů
Výlet se velice dobře zdařil, i budou jej míti účastníci
zajisté dlouho ve své paměti. Za veškeré laskavě
prokázané služby a dobrodiní se vyslovují vřelé díky.
Zaplať Bůh!
Výlet českých cyklistů do Paříže, pořádaný Č.
Ú. J. V. v Praze ustanoven na 22. července. Rozvrh
výletu jest následující: V předvečer odjezdu schůze
v Měšťanské besedě. Ráno odjezd ze Žofina přes
Plzeň do Domažlic. 2. den Domažlice-Amberg. 3. den
Amberg-Norimberk. 4. den pobyt v Norimberce. 5.
den Norimberk-Ellwangen. 6. Ellwangen-Stuttgart.
7. den pobyt ve Stuttgartu. 8. den Stuttgart-Karlsruhe.
9. den Karlsruhe-Strassburk. 10. den pobyt ve Strass-
burku. 11. den Strassburk-Blamont. 12. den Blamont-
Nancy. 13. den Nancy-Bar le Duc. 14. den Bar le
Duc-Fére-Champenoise. 15. den Fére-Champenoise-
Rozoy en Brik. 16. den Rozoy en Frie-Paříž. Po celou
cestu budou průvodčí po ruce, a sice Německem čle-
nové Allgem Radfahrer. Union. Francií zástupci U.
V. F. Pobyt v Paříži samé stanoven na 11 dní.
Jindy a nyní. Zášť Němců u nás proti království
českému jest tak veliká, že je rozčiluje každý bilo-
červený prapor. Jejich útěcha spočivá jen v praporech
trojbarevných červeno-zlato-černých. Nebylo tak dříve;
naše Božena Němcová ve svých dopisech z Franti-
škových Lázní před 50 lety zaznamenává, že Češi
a Němci dobře se tam snášeli při příjezdu chebských
pánů, velkoknížete Výmarského a arcivévody Štěpána.
Z každého domu vlály praporce žlutý a černý, bílý
a červený, žlutý a zelený.
Výstavu a přehlídku chovného skotu spojenou
s odměňováním pořádal dnes 16. června v městě našem
v dragounských kasárnách od 8. hod. ranní do 4.
hod. odpol. Český odbor rady zemědělské pro
království Ceské a sdružené spolky hospodářské
na Domažlicku. Výstava obeslána 308 krásnými
ušlechtilými exempláři skotu z celého okolí.
Pojišťujte v čas úrodu, rolníci! Zvláště sluší do-
poručiti pojištění proti nebezpečí požáru. Je bohužel
nepopíratelným faktem, že právě po žních se udává
nejvíce požárů. Neopatrnost, mstivost, blesk a jiné
ještě okolnosti způsobují, že naplněná stodola a stohy
v poli bývají v krátké době zničeny. Mnohý menší
gruntovník na tento způsob přichází v nivec jen proto,
že z neomluvitelné nedbalosti opomenul v čas pojištění
obnoviti. A přece máme solidních domácích pojišťoven,
které poskytují svým klientům výhody nejlepší a
umožňují každému, aby se proti nebezpečí požáru za-
bezpečil. Avšak nejen požár, ale i jiné živelní pohromy
tvoří stálé nebezpečí pro zemědělce, zejména krupobití,
které se mnohdy dostaví ve chvílí, kdy už rolník má
pěkný užitek z práce své za jistý. Rázem bývají jeho
naděje zničeny. Jsou arci místa, kde po celou řadu
let podobné živelní neštěstí se neudálo, a takovéto
přestávky zhýčkají mnohdy rolníka tak, že si myslí,
že by peníze vyhodil, kdyby se proti krupobití pojistil.
Pojednou však přijde černý mráček, a neštěstí je
hotovo. Protož voláme opět: Pojistěte svoji úrodu,
než je pozdě!
Stroje v zemědělské výrobě přinesly už mnoho-
násobný převrat. Jak nahražují stroje práci lidskou,
udává anglický statistik J. Samuelson, že v posledních
několika letech hospodářské stroje nahradily v polním
hospodářství Anglii 140.317 zemědělských dělníků.
V Anenských slatinných lázních v Bělohradě
v Čechách, obnášel počet hostí užívajících koupeli
slatinných až do 9. června 1900 (nečítaje v to hosty
na letním sídle a passanty) 109.
Restaurace v letohrádku J. Osv. Jiřího říšského
hráběte ze Stadionu Warthausenu v romantické poloze
na Babyloně otevřena bude zítra dne 17. června o
2. hod odpolední, při čemž koncertovati bude hudba
Klenečská. V týž den otevřeny budou v rozsáhlém
rybníku u letohrádku koupele a jízda na loďkách.
Při nepříznivém počasí odloží se slavnost na příští
neděli. (Viz dnešní insert)
Uprázdněná místa. 1. Několika hospodářských
příručí na panstvích na Moravě. Plat 1000 až 1200 K,
byt a světlo. Nabídky s opisy vysvědčení, jež se
nevrátí, podány buďte do konce srpna. 2. Několika
filiálních vážných pro cukrovar v Čechách s denním
platem 4 K na dobu přijímání a odvádění řepy.
Kauce 600 K. 3. Výpomocného vážného na tutéž
dobu s denním platem 3 K. Kauce žádná. 4. Hospo-
dářského příručího pro velkostatek v Čechách. Uchá-
zeči svobodní, v mlékařství a řepařství obeznali, obou
jazyků mocní, podejte nabídky ihned. Bližší zprávy
ochotně podá odbor Zemské jednoty soukromých
úřadníků v král. Českém v Písku, kamž také uprázd-
něná místa laskavě oznamována buďtež.
Přirážka k dani z kořalky. Ministerstvo financí
svolalo do Vídně ku dni 25. t m. anketu, záležející
z předsedů všech království a zemí v Rakousku.
Předmětem porady bude nová osnova zákona vládou
zemským sněmům podaná v příčině zavedení přirážky
k dani z kořalky, o níž zemské výbory velmi různě
se byly vyslovily.
Pojišťování služek. Ústřední spolek českých zen
zakročil u správy zemského fondu císaře Františka
Josefa I. o pojišťování služek a jiných pracujících
dívek a brzy vydá provolání v důležité věci té.
Léčebný prostředek Dr. Williama „Pinkpillen“
jest v Rakousku zapovězen na základě výnosu c. kr.
místodržitelství ze dne 27. května 1900.
Co předpovídá Falb? Od 19. června: velké deště
na západě. Od 20.—26. června: bouří přibývá, vydatné
deště, teplota klesá. Od 27.—30. června: deště nabý-
vají většího rozsahu. Teplota klesne hluboko pod
střední míru.
Vlašťovky letošního roku u velmi skrovném
počtu vrátily se do našich krajin. Tam, kde jindy
bezpočetná hejna se proháněla nad osadou, skoro
vlašťovky nespatříme. Smutno jest v kraji bez milých
těch švitořilek a rolníci, pro něž zjev tento špatným
jest znamením, s obavami pohlížeji do budoucnosti.
Krejcary přijímají se jen u c. k. pokladen zem.
v úplné ceně, od 1. července do 30. června 1901
jen za poloviční cenu, tamtéž přijímají se do 15.
února 1901 v poloviční ceně z oběhu již vzaté stří-
brné peníze 20, 10 a 5 kr.
Odměna za chrousty. V souhlasu s výborem
zemským království Českého ustanovuje se vedle
zákona, daného dne 30. dubna 1870, zák. zem. č. 38,
v příčině ochrany vzdělávání země proti záhubě hou-
senkami, chrousty, ponravami a jiným škodlivým
hmyzem hrozící, náhrada, která v roce 1900 za do-
dané chrousty a ponravy platiti se bude, obnosem
6 haléřů za každý litr. Odměna tato zapraví se z
pokladny obecní a bude z polovice nahražena z pro-
středků zemských.
Nové učebnice pro školy měšťanské. Jak se nám
z nakladatelství J. Otty v Praze sděluje, zadán je I.
a II. díl „Čítanky pro měšťanské školy“, kterouž
upravil Josef Horčička k schválení a vyjde již v
nejbližší době. Upozorňujeme na to Ředitelstva i uči-
telstvo našich měšťanských škol, jimž jsme již vydaný
a schválený III. díl této pěkné čitanky doporučili.
Požár továrny v Hartmanicích. Dne 11. t. m.
vypukl v továrné firmy J. S. Bloch v Hartmanicích
požár, který hrozil katastrofou celé továrně. Má se
za to, že vypukl na půdě t. zv. vodní komory. Škoda
není značná a je úplně kryta pojistkou. Továrnu
zachránili hartmaničtí hasiči, přichvátavší se dvéma
stříkačkami. Kdyby byl oheň zasáhl zásoby líhu a
etherických olejů, potřebných k dělání staniolových
čepiček k láhvím, mohl nabýti rozsahu ohromného,
protože již nepatrná zasažená část těchto prepa-
rátů vylétla do značné výšky a na několika místech
v okolních lesích zapálila, tak že i zde hasiči musili
zakročiti. V továrně však pracuje se dále.
Velký požár založen byl jistým domkářem ve
Frauenreuthu u Tachova. Oheň vznikl na půdě u
kramáře a obchodníka dobytkem N. Hauschilda a
krátce padl mu za oběť nejen tento dům, ale ještě
4 jiné, 5 stodol, 5 stájí a 4 kolny se zařízením i
nářadím, hospodářskými stroji a j. Při požáru shořel
úl. dva vepři, 20 husí a 600 korun na penězích.
Úhrnná škoda činí 72.000 K. Pohořelí pojištěni jsou
sotva na 30000 K. Žhář zatčen a dopraven k okr.
soudu do Tachova.
Naši v cizině. Humoristický popis cesty manželů
Nikolaje Ivanoviče a Glafiry Semenovny Ivanových
do Paříže a zpět. Napsal N. A. Lejkin. Z ruštiny
přeložil J. Wagner. Vyšlo v „Matici Lidu“ co č. 3
roč. letošního. Lejkin jest vynikajícím humoristou
ruským, jehož práce těší se na Rusi neobyčejné oblibě,
jaké snad ani nedosáhly spisy proslulého satyrika
Saltykova-Ščedřina. Nejlepším důkazem toho jest
spis „Naši v cizině“, jenž během několika málo let
dočkal se již 17. vydání. Ruští kupečtí manželé Iva-
novi jedou na pařížskou výstavu a prodělávají hlavně
následkem neznalosti jazyků různá dobrodružství v Ně-
mecku, Paříži, Ženevě a ve Vídni Ač spis jest dosti
obsáhlý, přece vtipy se neopakují a ačkoliv jsou
někdy dosti jadrné, přece nejsou nikdy triviální,
což jest přednosti skoro všech humoristů ruských,
zejména pak Lejkina. „Naši v cizině“ čtou se lehce
a čtenář tak dlouho neodloží knihu, pokud s lekturou
