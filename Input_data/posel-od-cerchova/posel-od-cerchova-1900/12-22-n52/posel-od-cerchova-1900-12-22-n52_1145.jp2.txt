kvartetto „Z mého života“ zajímavo bylo hlavně tím,
že nám byla poskytnuta příležitost (vedle pp. J. Skři-
vana, J. Jindřicha a V. Flegla) obdivovati se mistru
na cello, slovutnému p. prof. R. Tollingrovi. Hálkovy
večerní písně „Kdo v zlaté struny zahrát zná“, „Hej,
jaká radost v kole“, a „Z svých písní trůn ti udělám“
svěže zapěl p. Fr. Procházka. Virtuosní bravurou vy-
nikly z rámce obyčejného „Salonní polka“ Edur a
„Furiant“, jejž p. Jindř. Jindřich tak úchvatně na
klavíru přednesl, že bouři potlesku nedovedl umlčeti
jinak, než přidaným „Obkročákem“ (hrál zde posledně
v koncertě „Českého tria“ prof. Hofmeistr). Duetto
Vítka s Jitkou z „Dalibora“ (slč. A. Jichová a p.
Jícha) lahodným hlasem a vroucím přednesem slč.
Jichové rovněž vyznělo v hlučný applaus a bylo opa-
kováno. Duo pro klavír a housle exaktně bylo zahráno
pí. Ant. Zlatničkovou a p. Jindř. Skalickým Ladným
zakončením koncertu byla směs z oper Smetanových
přednesená damským sborem a oživená pěkně zazpí-
vaným solem a tercetem (slč A. Jichová: „Kdybych
se cos takového“ . . . a slč. El. Weischerová, Jos.
Ebenstreitová a T. Ludvíková „Věrné milování“, obojí
z Prodané nevěsty). Celou produkcí vanul slavnostní
dech svědčící o pietě účinkujících k Manům Smeta-
novým a vřelém uznání obecenstva přečetně shro-
mážděného.
Z veřejné městské knihovny. Ve středu, 26. pro-
since, nebudou knihy půjčovány.
Z c. k. zemské školní rady. Školní expositura
ve Vidlici (školní okres Horšovotýnský) přeměněn
v samostatnou školu.
Přednášku pořádá národní dělnická beseda „Petr
Fastr“ v neděli dne 23. t. m. o 7. hod. več. ve
spolkové místnosti br. Ant. Holuba. Přednášeti laskavé
se uvolil br. Václav Fressl, kandidát posla-
nectví z Prahy.
Koncert. Úplná hasičská kapela zdejší osobním
řízením kapelníka p. Fr. Skřivana pořádá veřejný
koncert na Boží hod vánoční 25. t. m. v sále
„u Černého koně“. Program: 1. „Pochod praporu“.
Šneidr. 2. Ouvertura z „Libuše“. Smetana. 3. Variace
pro housle. Dancl. 4. Kytice z moravských tanců.
Ambros. 5. „La Somnambulle“ pro housle. Dancl.
6. Kytice konvalinek, valčík. Vlach. 7. Kytice z mo-
ravských písní. Ambros. 8. „Unie Českopolská“. Ze-
leňský. 9. Thema pro housle. Dancl. 10. „Slza“,
píseň pro křídlovku, solo. Hölzl. 11. Číslo 6 variace
pro housle. Dancl. 12. Romance pro housle. Fiala.
13. „Mandolina“, serenada. Škroup 14. Thema a
variace pro housle. Dancl. 15. „Adagio“ pro housle.
16. Hasičská polka. Halík. 17. „První tlukot srdce“.
Eilenberg. 18. Praha-Paříž, pochod. Kovářík. Solová
čísla provedou učňové p. Fr. Skřivana na housle s
průvodem piana. Začátek přesně o 7. hod. večer.
Vstupné za osobu 30 kr., člen sboru 20 kr. Čistý
výnos věnován dobročinnému účelu.
Ples „Tuhoště“, spolku pro podporování chudých
studujících zdejšího c. k. vyššího gymnasia, chystá
se na sobotu dne 26. ledna r. 1901. Nejsvézejší tento
ples v městě našem, ježto hlavní „Kontingent“ účast-
níků vysílá naň bujará mládež obojího pohlaví, v obou
letech posledních těšil se takové přízni, že zajisté i
letos hojně bude navštíven.
Sylvestrovskou zábavu s bohatým programem
pořádá „Sokol“ v Nové Kdýni dne 31. prosince
v Sokolovně.
Ples pořádá „Odbor českoslovanské obchodní
besedy v Domažlicích“ dne 6. ledna 1901 ve dvoraně
hotelu „u Šumavy“. Při plesu účinkovati bude chvalné
známá kapela sboru ostrostřeleckého pod osobním
řízením p. J. Skalického; předneseny budou vesměs
nejnovější skladby, mezi nimiž též o půlnoci poprvé
zahrán bude pochod věnovaný odboru českoslov.
obchodní besedy v Domažlicích panem J. Skalickým.
Ctěné obecenstvo oceňujíc snahu členů, dostaví se
zajisté v plném počtu, by den ten vzdalo hold svůj
bohyni Terpsichoře.
Věstník masopustní Dne 6. ledna ples odboru
Českoslovanské obchodní besedy v sále „u Šumavy“.
Dne 12 ledna elitní věneček akad. spolku „Chod“
v sále „u Černého koně“. — Dne 13. ledna věneček
dělnictva továrny na stroje a slévárny p Jos. Kauba
pod protektorátem téhož, v sále „u Černého koně“.
— Dne 20. ledna věneček národní dělnické besedy
„Petr Fastr“ v sále „u Šumavy“. — Dne 27. ledna
ples „Řemeslnicko-živnostenské jednoty“ v sále „u
Šumavy“
Divadla. Dne 26. prosince na oslavu 45tého vy-
stoupení předsedy spolku p. Jos. Krištofa sehraje
zdejší divad spolek „Havlíček“ v sále „u Černého
koně“ Lokayovu frašku ve 3 jednáních „Archa
Noemova.“ — Dne 27. prosince pořádá akadem.
spolek „Chod“ v sále „u Černého koně“ divadelní
představení a sice veselohry: „Telegram“ od J.
Pflegra-Moravského a „All right“ od J. Štolby.
— Dne 26 prosince pořádá v Sokolovně divadelní
představení dramatický odbor „Sokola“ v Nové
Kdýni, k němuž zvolil Kadlburgovu veselohru o 1
jednání „Hloupý August“ a Desvalliersovu
frašku „Půjč mi svou ženu“. — Dne 26. pro-
since sehrají členové sboru dobr. hasičů v Strý-
čkovicích v hostinci „u Žižků“ „Čtveráctví
panoše“, frašku v 5 jedn od Turnovského.
—
Ochotníci Kaničtí pořádají dne 30. prosince
ve prospěch zřízení nového jeviště v hostinci p. F.
Altmana divadelní představení „Lumpacivaga-
bundus“.
Zemský výbor království Českého vydal násle-
dující oběžník na všechny výbory průmyslových škol
pokračovacích v zájmu zlepšení školní návštěvy:
„Dle ustanovení § 99. b. zákona ze dne 23. února
1897 č. 63, jímž mění a doplňuje se řád živnostenský,
jsou učedníci, kteří ještě neodbyli s prospěchem po-
kračovací školy živnostenské nebo jiného vyučování
alespoň rovnocenného, povinni navštěvovati pra-
videlně všeobecné pokračovací školy živnostenské
(nebo kursy přípravné) jakož i odborné školy pokra-
čovací tak, jak příslušnou učební osnovou jest pře-
depsáno. Účedníkům, kteří opětovně vlastní vinou
vyučování zameškávají, může býti na oznámení
příslušného dozorčího orgánu školního živnostenským
úřadem pravidelná doba učební, školními stanovami
vyměřená, o dobu jednoho roku prodloužena. Týmž
zákonem jest dále v §. 100 uložena pánům učebním
povinnost, aby učedníkům dopřávali potřebného času
k návštěvě ústavů shora uvedených a aby je
k návštěvě jich přidržovali a nad pravidelnou školní
návštěvou bděli; porušení povinnosti této má dle
ustanovení §. 137 citovaného zákona pokutováno
býti odnětím práva míti učně, a sice po prvé na
dobu určitou, v případě opětném na vždycky. Upo-
zorňuje se na tento výnos a vybízí se pp. zaměstna-
vatele, aby se dle něho řídili a učně své k pilné
návštěvě školy vždy měli.
Obchodní a živnostenská komora v Plzni konala
19. prosince t. r. na oslavu 50letého trvání svého
slavnostní schůzi, do níž mimo členy komory četní
zástupci samosprávných a zeměpanských úřadů jakož
i živnostenských společenstev a odborných spolků
se dostavili.
Zlomil nohu. Pana MUDra Matěje Holého na
Smíchově, rodáka Domažlického, postihla v sobotu
předešlého týdne nešťastná příhoda. Týž pokoušel
se ve Vodičkově ulici skočiti do vozu koňské dráhy,
při čemž se mu však noha smekla a pan dr. Holý
upadl a zlomil si nohu v berci. Zraněný byl odvezen
do ambulance ochranné stanice, kde se mu dostalo
obvazu, načež byl dopraven do svého bytu.
Spalničky zle řádí v městě našem mezi dítkami.
Do dnes onemocnělo 145 dětí a konstatováno 5 úmrtí.
Z Mikulášské zábavy pořádané p. A. Křížkem
v hostinci „u Štípků“ v Nové Kdýni odvedl p. J.
Feifárek místní školní radě 15 K ve prospěch ošacení
chudých žáků.
Vybírání tržného v městě našem najal za 1054 K
p. Petr Folget, mistr řeznický.
Ohromná vánočka. Čteme v „Home Magazine“:
Největší vánočka, jaká byla kdy upečena, byla zro-
bena před 2 léty v Richmondu. Obnášela 51/4 stopy
výšky (1 m 60 cm) a 12 stop v objemu (3 m 60 cm)
a vážila 2.000 liber. Bylo k ní zaděláno 225 liber
másla, tolikéž cukru, 340 liber mouky, 160 liber
koření a hrozinek, 2.600 vajec a 50 kg. kvasnic.
Bylo vypočteno, že osoba, která by snědla denně
půl libry této vánočky, potřebovala by plných 11 let,
aby ji pozřela celou.
První špendlík. V letopisech francouzských čteme
o následující zajímavé dějepisné události: Léta Páně
1542 za panování králů Jindřicha VIII. v Anglii a
Františka I. ve Francii přivezen byl dne 3. února
z Londýna do Paříže první špendlík a lidé chodili
se naň dívat a celá Paříž stanula v úžasu nad tímto
novým divem.
Počasí o svátcích vánočních až do Nového roku
bude dle zvoleněveského proroka povětrností A.
Bejbla krásné. Zima bude slabá; sněhu velice málo.
Co tomu říkáte! Na popud vládních úřadů v
Kolíně nad Rýnem zavedly některé obce pěknou
novotu do svých škol Stává se, že v čas deštivého
a zimního počasí chudobnější žáci přijdou do školy
s promočenou obuví a snadno pak onemocní. Pro
takové žáky nakoupily obce plstěných střevíců, by
se tito mohli ve škole přezouti a svoje boty dát osušit!
Vazba ve věcech trestních Justiční ministerstvo
rozeslalo trestním soudním instancím výnos, dle něhož
má býti vazba o trestních záležitostech pokud možno
nejkratší Předběžná zatčení a vyšetřovací vazba má
býti jen v nejnutnějších případech předsevzata. Jen
tehdy, když čin je naprosto nepochybný. Jakmile
nepochybnost by byla vyvrácena, nechať se obviněný
okamžitě na svobodu propustí
Polootec. Z Norimberka se oznamuje: Zdejší
jeden dělník žalován byl na uznání otcovství dvojčat.
Při stání v alimentačním procesu prohlásil zcela
vážně: „Přiznávám se k otcovství jednoho z nich —
ale co se týče druhého, odmítám co nejrozhodněji.“
Krádež. Včera večer ukradeny byly dvě peřiny
a polštář obuvníku p Jos. Kalousovi ve Spálené
ulici. Zloději na útěku zahodili jednu peřinu ke sklepu
hostinského p. Jos. Vrby, kdež byla večer nalezena
a poškozeným vrácena.
Zlomyslnost. V sobotu večer o 8. hod. rozbita
byla tabule skla v okně příbytku p. Ant. Radla,
účetního pivovaru, o 11. hod. pak v týž večer dvě
tabule v oknech vedlejšího stavení příbytku p. c. k.
zvěrolékaře Hrůzy, jemuž mimo to i růže v zahrádce
před stavením polámány byly. Po darebácích těch se
pilně pátrá.
Řádění cikánské tlupy. V úterý vloupali se čle-
nové jedné z tlup cikánských v Tachově do krámu
obchodníka p. Dolhoppa a odcizili 2000 K. Dále
vnikli do bytu továrníka pana Adolfa Neubauera a
odcizili různé skvosty i cenné papíry v částce 6000 K.
Ve čtvrtek byli viděni členové cikánské bandy této
v Plzni, když kupovali koně a jezdili ve fiakrech.
Cikánské této bandě jest četnictvo na stopě.
Usmrcena žentourem Dne 10. t. m. přišla 63letá,
u rolníka Václ. Vocelky v Běhařově u Domažlic za-
městnaná Marketa Vocelková při mlácení strojem k
žentouru tak blízko, že ozubenými koly zachycena
byla za sukně a povalena, načež ozubená kola uchvá-
tila jí za šátek na hlavě, přehodila ji přes žentour a
na místě usmrtila. Soudní komise konstatovala zlomen
vazu.
Novinka v poštovnictví. Ve Francii budou co
nevidět vydány vojenské poštovní známky. —
Známky ty budou vojákům zdarma vydávány, aby
po dobu činné služby bezplatně mohli dopisy expe-
dovati.
Úmrtí. Dnes v poledne zemřel zde p. Vavři-
nec Schnabl, naddozorce c. k. finanční stráže
ve výslužbě, ve stáří 70 roků.
Dospívajícím dívkám jako krásný a cenný dárek
možno co nejlépe doporučiti novinku z nakladatelství
F. Šimáčka v Praze Katuščino zasnoubení. Po-
hádka dívčího srdce. Napsala Jeanne Schultzová,
pro české vydání upravila M. Klimentová. S 67
illutracemi reprodukovanými zvláště pro české vydání
přímo z originálů Emila Bayarda. Cena 4 K 80 h.
Něžná poesie a graciesní humor oblíbené francouzské
spisovatelky spojily se v této rozkošné knize v celek
tak půvabný, že sotva se nalezne v soudobém písemnictví
literárně cenné dílo, jež by lépe se hodilo mysli i duši
mladistvých čtenářek než tato „pohádka dívčího srdce“.
Illustrace zesnulého francouzského mistra Emila
Bayarda, zvláště pro české vydání přímo z originálů
reprodukované, vynikají duchaplnou invencí vystihající
úplně poesii i humor textu, jakož i svrchovaně delikátním
provedením.
Sportovní román „Závodník“ od Remy
Saint-Maurice s 30 odborně provedenými illustra-
cemi Georg. Scotta, jejž v elegantní úpravě právě
vydalo nakladatelství F. Šimáčka v Praze vzbudí
zajisté čilý zájem nejen cyklistův a přátel sportu, nýbrž
i nejširšího obecenstva. Byloť zajisté ovzduší sportovní
pro belletrii dosud velmi málo využitkováno, ačkoliv svým
vzrušujícím rázem a barvitou scenerií podává nové
látky k uměleckému zpracování co nejvíce. V románu
„Závodník“ podařilo se spisovateli zachytiti bra-
vourním pérem celou rázovitost nového milieu, tak že
čtenář s rostoucím zájmem sleduje vzrůst a pád hrdiny
románu, slavného championa Yvesa Le Gallica i jedno-
tlivé výjevy zezávodiště, klubových místností i salonního
života. Jmenovitě popisy různých závodů (v malém městě,
handicap v letním Vélodromu, nešťastný závod, v němž
Le Gallie intrikou soupeřů na dráze padne a zraní se,
silniční rekord, smrtelná čtyřiadvacetihodinná jízda Ker-
janova, match Le Gallicův s tandemem, Velká Cena
Pařížská atd. atd.) provedeny jsou tak plasticky a
virtuosně, že mohou se směle počítati k nejznamenitějším
líčením moderní belletrie. Rovněž výtečně zachycené jsou
typické a karakteristické figury sportovního života:
závodníci, traineurové, továrníci a obchodníci s koly,
podnikatelé závodův atd. atd. Illustrace Georgesa
Scotta provázející text jsou neméně zdařilé, prove-
dené s plnou odbornou znalostí a kreslené co nejpřesněji.
Původní skvostné desky zhotoveny jsou dle návrhu K.
Reisnera. Cena 3 K 60 h za výtisk nevázaný a 6 K
za vázaný jest poměrně velice levná a přípustná i méně
zámožnému.
Praktickým vánočním dárkem pro dámy,
který vyhovuje zároveň krasochuti, je jeden z oněch
elegantních šicích strojů, které lze opět zříti ve vánoční
výstavě závodu Singer Go, akciová spole-
čnost pro šicí stroje v Plzni, v divadelní ulici.
Každému salonu slouží takové stroje, které co do
zevnějšku vkusně vypadají, za zvláštní okrasu, jich vy-
nikající vlastnost spočívá ale v nedostížené soustavě a
výkonnosti, — vlastnostech to, jež znovu uznány byly
i porotou světové výstavy pařížské, která udělila Singer
Co, za vystavené šicí stroje nejvyšší vyznamenání:
„Grand prix.“ Jest to opětně uznání odborníku, které
po desetiletí všeobecně vyslovováno bylo. Singerův
šicí stroj honosí se ale také vlastnostmi, které se každé
dámě zamlouvati musí; zejména ale budiž vzpomenuto
nejnovější vymoženosti, zhotovování umělých výšivek mo-
derních, umělecké to zručnosti, které bez zvláštních pří-
strojů na tomto stroji docíliti lze a které si každá dáma
lehce a bezplatně osvojiti může. Kdo míní tudíž opatřiti
svým damám vánoční dárek stejně praktický jako
elegantní, kup jim původní Singerův šicí stroj.
Týdenní trh v Domažlicích dne 20. prosince 1900.
Pšenice. . MC.
Žito . . . . „
Ječmen . . „
Oves . . . „
Hrách. . . „
Brambory 1 p.
Zelí . . . . kopa
Seno . . . q
Sláma . . q
Máslo . . . kg
Vejce . . . kopa
Vepřů odstávčat přivezeno 35 a prodáno 24.
Přivezeno bylo
115
122
73
74
13
16
16
10
Prodáno za cenu
I. tř.  II. tř. III. tř.
K. Ih.
h.
K.
16 50
16
15
6
50
—
12
16
2
5
24
60
50
—
15
8
50
 KOČÁR
elegantní, takřka nový, jakož i pár kočárových
postrojů jest na prodej. Bližší podá redakce t. l.
