Ročník XXIX.
V
Domažlicích dne 22. prosince 1900.
Číslo 52.
POSEL OD ČERCHOVA
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně
1 korunu 80 haléřů
2 koruny 46 haléřů
za hranice
ročně .
7 korun 20 haléřů.
do Ameriky „2 koruny 72 haléřů.
Donáška do domu ročně 48 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Václav Fressl,
plynárenský dělník z Prahy,
svolává na neděli dne 23. prosince 1900
veřejnou schůzi ve 2 hod. odpol. do sálu
hostince „u Šumavy.“
Činím o tom veřejnou známost a zvu
k četnému účastenství.
V Domažlicích 18. prosince 1900.
Za volební komité:
Petr Hana, starosta.
Schůze obecního zastupitelstva
kr. města Domažlic
dne 19. prosince 1900.
Schůzi předsedal purkmistr p. Petr Hana a přítomni
byli členové městské rady pp.: Dr. Steidl Antonín,
Ludvík Josef, Duffek Max, Dr. Halik Aug., Wimmer
Aug., Ludvík Jan a výboři: pp. Čadek Vilibald, Hájek
Aug., Halík Jan, Hruška Ant., Hübner Em., Kalous
Ant., Kaub Josef, Kicberger Václav, Kovář Frant.
Kusbach Václav, Milota Tomáš, Pek Frant., Peklo
Jindř., Prunar Em., Randa Jan, Reiss. Frant., Dr.
Rubeš Rudolf, Samohrd Ferd., Solfronk Jan, Srna
Josef, Strec Ant., Trnka Karel, Veichart Jan,
Wimmer Frant.
Čten zápis o schůzi poslední, jenž schválen
s opravou p. inž. Frant. Peka ve čl. 4, kterou
doplňuje a vysvětluje se výtka jeho městské stavební
kanceláři učiněná, že jedna a táž osoba dělá plány
a rozpočty staveb obecních, sama stavby provádí,
je kollauduje a účty o nich předkládá, což za správné
neuznává.
Pan Tomáš Milota žádá, aby se zřetelem na to,
že návrh jeho na umístění v zasedací síni kříže
zůstal nezodpověden a neproveden, bylo o návrhu
pojednáno hned.
Pan purkmistr sděluje usnesení městské rady
o návrhu tomto, načež většinou nepřiznána důležitosť,
aby o návrhu ihned jednáno bylo.
Před jednáním o programu samém přednesl
purkmistr tato sdělení.
1. a) Poněvadž pp. Ant. Prášil a Norb. Kresl
nepřijali volbu do odboru chudinského, povoláni na
místa jich pp. Jos. Kratochvíl a Ant. Doubek.
b) Nájemce hospody v Havlovicích žádal o
opětné sproštění nájmu, městská rada uznala dů-
vodnosť jeho žádosti, nájmu ho sprostila a vypsala
nové offertní řízení.
c) Dlouhé dříví zadáno bylo firmě Arnošt Frt.
Dörffel v Arrenschwangu, válkové firmě Grimm a
Röhling ve Cvikavě.
d) Kontrolní komise zvolila si za předsedu p.
K. Trnku a za jeho náměstka p. J. Randu a do
pivovarní komise jmenovala pp. Ant. Hrušku, Jana
Randu a Frt. Wimmra.
e) K nastávajícímu sčítání lidu jest potřebí
výpomocných sil, proto přibrala městská rada k účeli
tomu pp. akademiky Růžka a Ševčíka na celou
dobu práce.
Před projednáním dalších bodů programu podány
tyto návrhy a dotazy.
Pan řed. Frt. Reiss žádá, aby ostnatý drát
kolem veřejných sadů upevněný z důvodů bezpečnosti
byl odstraněn. Starosta oznamuje, že se to již stalo.
Pan Frt. Wimmer táže se, kdy konečně bude
předložen účet o stavbě a zařízení sladovny. Vysvětleno,
že účetní správa pivovaru účet již vypracovala a že
zbývá toliko, aby městská stavební kancelář k účtu
peněžnímu připojila účet stavební.
Pan Frt. Reiss stěžuje si na špatné osvětlení
tělocvičny a žádá, aby zamýšlené zlepšení osvětlení
provedeno bylo jiným způsobem než petrolejovými
lampami, které vyžadují stálého čistění a mnoho
čadí, aby na př. stala se zkouška s osvětlením
acetilénovým, jehož finanční náklad možno již dnes
vyšetřiti. Návrh předává se městské radě.
Pan Jan Solfronk navrhuje zrušení školního
platu. Starosta odpovídá, že o návrhu pojedná se
až při jednání o obecním rozpočtu.
Pan Tomáš Milota dotazuje se po tom, kdy
uzavřeny budou účty nového hřbitova. Na dotaz
podává vysvětlení p. purkmistr toho způsobu, že
podnikatel stavby hřbitova p. Em. Holý byl již
prostřednictvím purkmistrovského úřadu od stavebního
oddělení c. k. okr. hejtmanství v Klatovech vyzván,
aby dodal k účtu scházejíci doklady, což však týž
posud neučinil, proto bylo vyzvání ono nedávno
urgováno.
Pan Václav Kusbach stěžuje si, že není žádného
inventáře nářadí a náčiní městských jatek. Pan
purkmistr slibuje, že bude městský stavitel vyzván,
aby inventář zhotovil.
Pp. T. Milota a K. Trnka dotazují se po jakosti
zásob sladu a nově zakoupeného chmele. Rozho-
voru o záležitosti této účastní se četně řečníků, takže
věc znenáhla se vysvětluje.
Ku prokázání jakosti sladu předčítá se výsledek
rozboru jeho, který vykonal výzkumný ústav pro
průmysl pivovarnický v Čechách, jenž uznal slad
za dobrý a co se týče chmele, přijat návrh p řed.
Em. Hübnera, aby se zřetelem na to, že suroviny
platí se dle skutečné své hodnoty, nekupoval se
příště chmel jen od oka, nýbrž až po prozkoumání
ho zkušební stanicí.
Ostatní body programu takto vyřízeny:
2. Předloha rozpočtu místní školní rady na
školní rok 1900-1901. — Purkmistr předkládá dosa-
vadní příjem a vydání místní školní rady v roce
běžném, dle něhož vychází, že bylo přijato 14052 80 K
a vydáno 13410.92 K, takže jest hotovosť 641 88 K.
Ku placení zbývá ještě 6276.96 K a poněvač c. k.
berní úřad má ještě vybrati 5311.59 K a venkovské
obce doplatí 323.49 K, bude zbylé vydání přijmem
6276 96 K úplně kryto.
Rozpočet na r. 1901 po odražení příspěvku
obcí venkovských obnáší v potřebě řádné 9482 .84 K,
v potřebě mimořádné 10888.77 K, úhrnem 20 371.61 K,
která se ukrýti může 141/2% přirážkou ku přímým
daním pro potřebu řádnou a 161/4% přirážkou pro
potřebu mimořádnou.
Po vysvětlení schválen návrh městské rady,
aby se povolila přirážka 25% k dani z r. 1899, jež
obnáší 67193.02 K, čímž se sejde 16798.23 K, zbytek
pak v částce 3573.38 K (51/2 %), aby hrazen byl
důchodem a sice přebytkem pivního krejcaru a vy-
získaným nájemným z pronájmu starých škol.
3. Návrh na zakoupení pozemku č. k. 53/5 ve
výměře 5 ar. 70 m2 za částku 10 K od Jos. Vebra
v Babyloně (cesta do žulového lomu). — Schvaluje se.
4. Návrh na schválení pronájmu mlýna č. p.
36 v Bořicích manželům Františku a Marii Eben-
streitovým. — Předkládají se vyjednané pachtovní
podmínky, které se schvalují a výpověď z nájmu
ustanovuje se pro obě strany na dobu půl roku.
Inventář mlýna buď ještě před jeho předáním
v nájem vyhotoven.
5. C. k. okr. hejtmanství zasýlá k vyjádření
žádosť Elišky Hájkové o povolení jí hostinské živnosti
v č. p. 50/m. po † otci Ant. Hájkovi. — Budiž dáno
souhlasné vyjádření.
6. Předloha prohlášení, aby v následku prove-
deného soudního sporu pozemky č. k. 2548/8,
2596/2, 2598/2, 2598/3, 2600/3 dány byly do kni-
hovního vlastnictví pp. manželům Josefu a Marii
Radlovým. — Vydání prohlášení tohoto se schvaluje.
7. Josef Paroubek, hrnčíř, žádá o udělení mu
práva měšťanského. — Žádosti vyhověno.
8. Jiří Adamovič, hrnčíř, žádá o totéž. — Vy-
hovuje se žádosti.
9. Předloha rozpočtu adaptačních výloh na
úpravu dívčí školy u kláštera k umístění v ní c. k.
berního úřadu za účelem stanovení nájemných podmí-
nek. — Proti provedení adaptace této budovy ku
jmenovanému účeli mluví p. inž. Frt. Pek a dokládá
to důvody, že klášterská ulice právě u této školy
jest příliš úzká — 3 m jízdní dráha, 5 m s chodníkem —
ujímá protějším domům světlo a se zřetelem na
živou frekvenci ulice k pivovaru a ke školám, tedy
z důvodů veřejných, žádá o zboření budovy a o
rozšíření v místech těch Příhodova sadu. Hlasováno
o návrhu a většinou hlasů rozhodnuto, aby se ada-
ptace provedla v mezích rozpočtěného nákladu
4600 K. Nájem stanoví se na 10 roků, po 5. letech
možno oběma stranám dáti výpověď na rok a ná-
jemné určuje se na 1600 K ročně. Opravy zevnější
a větší vykonati má povinnost obec, vnitřní do
10 K erár.
10. Předloha rozpočtu adaptačních výloh na
úpravu dívčí školy na Chodském náměstí k rozšíření
dosavadních místností c. k. soudu a okr. hejtmanství
a stanovení nájemných podmínek. — Provedení
adaptačních prací nákladem 3260 K se schvaluje
a zadá se offertně; nájemné podmínky ustanovují
se tytéž jako v čl. 9.
11. Návrh městské rady na podělení chudých
dřívím. — Schvaluje se rozdělení dříví mezi chudé
v úhrnném obnosu 2621/2 m.
12. Návrh téže na povolení příspěvku k ošacení
chudé školní mládeže. — K účeli tomuto jsou po
ruce tyto obnosy: úrok z nadace Petra Hany 84 K,
úrok z nadace sl. Evy Pickrové 151.20 K, příspěvek
od spořitelny 300 K, příspěvek od správy cukerní
raffinerie zde 20 K, úhrnem 555.20 K, k částce této
navrhuje městská rada příspěvek 400 K z důchodu,
takže pak hotovosť k účeli tomu dostoupí částky
955.20 K. Schvaluje se.
13. Jan Hortnar dovolává se zvýšení chudinské
podpory. — Se zřetelem na to, že zrušením vybírání
milodarů prostřednictvím zvonečku v kostele žadatel
ujmy utrpěl, povoluje se zvýšení podpory o 1 K
měsíčně.
14. Návrh městské rady na změnu stanov
veřejné knihovny. — Po vyslechnutí zprávy o stavu
knihovny a po přečtení nových stanov schvaluje se
předložený návrh na jich změnu a do výboru kni-
hovny se jmenují pp.: Duffek Max., Kalous Ant.,
Kovář Frt, Prunar Em., Srna Josef a Trnka Karel.
15. Návrh úředního odboru na schválení stanov
pro odbory. — Zprávu přednáší předseda odboru p.
Jan Ludvík, jenž sděluje, že odbor projednal jednací
řád všeobecný, avšak předkládá napřed jen řád pro
odbory a komise a žádá za jeho schválení. Poněvadž
řád dostal se do rukou členů sboru teprvé před
schůzí samou, přijat návrh p. řed. Frt. Reisse, aby
o něm jednáno bylo až ve schůzi příští.
16. Volba tříčlenné komise pro volby do říšské
rady. — Zvoleni pp. Max Duffek, Ant. Štrec a Aug.
Wimmer.
Pořad jednací tím vyčerpán a schůze skončena.
Odbor turistů domažlických
konal, jak jsme se minule zmínili, svoji řádnou valnou
hromadu v sobotu večer, dne 15. t. m., v místnosti
zdejší Měšťanské Besedy.
Počtem 30 členů sešel se odbor již po osmém
uplynulém období, by vyslechl a schválil zprávy či-
novníků svých a uradil se, jakým směrem odbor na
dále v pracích pro turistiku českou prospěšných na
Domažlicku pokračovati má.
Dle zpráv přednesených odbor čítal letos 169 členů.
Valná hromada povstáním vzdala soustrast nad úmrtím
člena p. J. Hájka.
Počátek správního roku zahájil skutkem dobro-
činným, pořádal vánoční nadílku a ošacení chudých
dítek na Domažlicku a sice v osadách: Novém Klíčově,
Pašešnici, České Kubici, Babilonu, Peci a Novém
Postřekově, rozdal za 701 zl. 66 kr. oděvů a dárků.
Veřejná schůze.
Kandidát národních stran pan
S přílohou.
