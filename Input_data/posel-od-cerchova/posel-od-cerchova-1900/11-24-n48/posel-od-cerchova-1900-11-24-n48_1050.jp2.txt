své řeči vrchní ředitel zemské banky pan Dr. Karel
Matuš. U nás boháčů není, boháčů v moderním slova
smyslu, tedy millionářů. Ale přece naši lidé, Čechové,
také už podlehli morové ráně, hrají na burse a
prohrávají úžasné sumy. Lidé, kteří šťastnou náhodou
dodělali se jměníčka, pouštějí se do hry bursovní a
v několika týdnech prohrávají, co nahospodařili za
mnoho let, okrádají tím sebe, své děti a — národ.
Hospodářsky silní jednotlivci tvoří hospodářsky silný
národ. Národ žebráků v soutěži světové pranic
neznamená. U nás obchodem a průmyslem cizáci do
roka vydělávají miliony, naši lidé obchodu a prů-
myslu se vyhýbají, ale chtějí vyhrát na burse! Podíly
závodů obchodních a průmyslových Čech nekupuje,
toliko losy, chce rychle zbohatnout, vyhrát, ale —
štítí se vytrvalé činnosti, po případě práce vůbec.
A to je ta pravá cesta k — porobě. Naši nepřátelé
bohatnou, my tlučeme hubou a chudneme. A úpadek
hospodářský za našich nepříznivých poměrů (jsme
obklopeni i prostoupeni bohatými odpůrci) znamená
též úpadek politický. A už také v politice je více
smyslu pro karbanictví, než pro vytrvalou, dlouholetou
práci, už i z politické práce dělá se u nás —
bursovní hra! Mohlo by se pak stát, že bychom na
burse politické také prohráli, poněvadž chceme hrát
za podmínek nejpříznivějších! Ale tu nastává ještě
jiná otázka: se svými soukromými statky může si
každý konečně dělat co chce, to je věc jeho svědomí.
Ale s budoucností národa nedá se hrát na burse!
Výroční valná hromada spolku sv. Cecilie odbý-
vala se ve čtvrtek večer v hostinci „u Regalů“. Po
obvyklých formaliích usneseno, by zápisný poplatek
členský snížen byl na 3 zl. a aby každoročně s vy-
braných příspěvků věnována byla jistá částka na
hudebniny chrámové. Po společné večeři, jež výtečně
upravena byla, střídaly se pak zdařilá zpěvní i
hudební čísla, jež v dobré náladě udržovaly veškeré
přítomné.
Ku stížnosti lékařské komory pro království
České do nemístného vychvalování zakázaných tajných
prostředků v denních listech, kalendářích a jiných
publikacích, poukazují politické úřady na to, že po-
dobné vychvalování jest trestné a že zakročeno bude
proti časopisům, kalendářům a jiným spisům, které
ve svých inserátech a v denních zprávách i nadále
vychvalují zapovězené, hlavně cizozemské tajné pro-
středky a tím napomáhají vykořisťování obecenstva
cizozemskými mastičkáři a podvodníky, podporujíce
zjevný podvod. Proti vinníkům se zakročí nejenom
zabavením, nýbrž i cestou subjektivního řízení, při
tom se podotýká, že i pouhé nabízení lékařské (byť
i jen písemné) pomoci osobami v cizozemsku bydlícími,
k léčení však neoprávněnými, spadá v ustanovení
§ 343. tr. zákona.
Platy učitelů a učitelek. Finanční ministerstvo
nařídilo, jak známo, v dorozumění s ministerstvem
kultu a vyučování, aby na příště učitelé a učitelky,
kteří nebydlí v sídle berního úřadu, dostávali své
platy z berních úřadů poštou, jestliže o to výslovně
požádají. Ministerstvo kultu a vyučování nařídilo
okresním školním radám, aby o tomto opatření vyro-
zumělo příslušné školní správy; kdo z učitelského
personálu použiti chce této výhody, má podati u ber-
ního úřadu písemnou žádost.
Koncert. Řemeslnicko-živnostenská jednota zdejší
pořádá v neděli dne 25. listopadu 1900 v sále „u
Šumavy“ za laskavého spoluúčinkování svých přátel
koncert ve prospěch fondu pro podporování schudlých
řemeslníků. Program: 1. Slavík: „O vlasti má“,
sbor. 2. Wienavski: „Legenda“, solo pro housle.
3. Popp: „V lese“, solo pro flétu. 4. Paukner: „Mo-
derní zastaveníčko“, sbor. 5. Beriot: „VIII. koncert“,
solo pro housle. 6. Bergmann: „Velezpěv“, sbor.
7. Popp: „Čarovná píseň“, solo pro flétu. 8. Fr.
Ondříček: „Skočná polka“ z „Prodané nevěsty“,
solo pro housle. 9. N. N.: „Vltavo“, sbor. 10. Rövr:
„Caprice“, solo pro cello. Průvod na pianě laskavě
obstará p. uč. Jindř. Jindřich.
Výkaz II. došlých příspěvků a milodarů pro
pohořelé v Koutě tamnímu obecnímu úřadu: Slavná
spořitelna kr. města Domažlic 100 K, sl. záložna
domažlická 50 K, slav. vlastenecký a dobročinný
spolek paní a dívek „Božena Němcová“ v Doma-
žlicích 30 K, vysokorodý pan JUDr. Emanuel
rytíř Forster, c. k. dvorní rada v Hojšicich u Su-
šice 20 K, velect. p. Dr. Šídlo ve Vídni 20 K, veled.
p P. Ludvík Strouhal, zámecký kaplan v Březnici
20 K, ctěná „Katolická jednota“ v Domažlicích 10 K,
velect. p. Ant. Hrůza, c. k. okres. zvěrolékař v Do-
mažlicích 10 K, velect. p. Frant. Spadrna, lesník na
Peci 10 K, slavné obce: domažlická 603 K, kleneč-
ská 100 K, postřekovská 48 K, kyčovská 45 K,
kanická i s velkostatkem 35 K, hlubočská 34 K 18 h,
chrastavická 32 K, nemanická 29 K, újezdská 22 K
40 h, po 20 K: chodovská, brnířovská, milavečská,
po 14 K: obec Spůle a Miletice, dále petrovická 12
K 40 h, hradištská 10 K, oubočská 10 K, srbická
9 K 20' h, novoveská 8 K, mezholzská 4 K 20.
Úhrnem 1360 K 51 h. K tomu výkaz I. sbírky
3810 K 08 h, činí úhrnný obnos podniknuté sbírky
5170 K 59 h.
„Slovan všude bratry má“. Pod tímto pláštíkem
obcházejí v celém mocnářství našem a hlavně v zemích
českoslovanských Bosňáci, provozující podomní obchod
se zbožím galanterním jakožto výrobků jihoslo-
vanských. Kdo však blíže obchod těchto Bosňáků
prohlédl, přesvědčil se, že jest to čistě bosňácký švindl,
jímž zejména na venkově mnoho lidí se obelstí.
Bosňáci — naším krajem jako obchodnící se potu-
lující — jsou lenoši, kteří na úkor místních našich
živnostníků a obchodníků prodávají veskrz špatné
zboží, v dílnách německých kupované. Není sprave-
dlivé, že se trpí, aby tito lenoši, na mnoze velice
drzí a dotíraví, po našich krajinách se potulovali.
Kupováním Bosňáky nabízeného zboží nepodporujeme
ani Slovany, ani výrobu jihoslovanskou — nýbrž
jedině lenochy a výrobu německou.
„Vůle národů jest onou mocí, již náleží vítězství
a budoucnosť. Čím uvědomělejším ten který národ,
čím více proniknut jest vědomím práva svého a čím
rázněji dovede projevovati vůli svoji: tím větší
zajisté jeho síla a moc, a dříve či později musí věc
jeho spravedlivá zvítězit, dříve či později dojíti
musí uznání a platnosti v řadě ostatních národů“.
(Barákova „Svoboda“.)
Odprodej vánočních stromků. Zdejší c. k. okresní
hejtman vydal následující vyhlášku: Bylo mi
oznámeno, že cizozemští obchodníci stromky vánoční
v Čechách i prostřednictvím překupníků za fatku
kupují, přes hranice vyvážejí a pak za drahé peníze
dále prodávají. Obchod s vánočními stromky nabyl
již takých rozměrů, že celé železniční náklady do
cizozemska se vyvážejí. Aby jednak dalšímu šizení
majitelů pozemků lesních jednak i zhoubnému pustošení
lesů se předešlo, vyzývám obecní úřady, by majitele
lesů na řádění cizozemských obchodníků, jakož i
neméně na pustošení lesů s tím spojené důtklivě upo-
zornili a je v čas poučili o tom, že škodlivým vyse-
káváním stromků vánočních a to zvláště co nejlepšího
a do budoucna nejslibnějšího stromoví, pustošení lesů
se děje, které ve smyslu článku 4. lesního zákona
ze dne 3. prosince 1852, čís. 250 říš. zák. již v zájmu
majitelů lesů samých, co nejrozhodněji stíhati a trestati
nucen bych byl. Vysekáváním vánočních stromků
přivoděné pustošení lesů má jen klesání hodnoty
usedlostí v zápětí a tím i ne poslední zdroj příjmů
z plodin lesních plynoucí a den ku dni vždy větší
a větší ceny nabývající, úplně ullusorním se stává.
Očekávám od obezřelosti majitelů lesů, že na nabídky
obchodníků, bez toho největšího zisku na tom majících,
nepřistoupí a hromadné odprodávání zmíněných
stromků v čas mi oznámí.
Lidé, kteří nemají nic důležitějšího na práci,
vypočítali, že tělo člověka vážícího 70 kg. obsahuje
tolik železa, že by se z něho dalo ukovati 7 velkých
hřebů, z tuku mohlo by se ulíti 6 kg. svíček, uhlíku
jest tolik, že by stačilo na 65 velkých tužek. Dále
ohsahuje 20 lžiček soli, 50 kostek cukru a kostíku
tolik, co je třeba na 820.000 sirek. Jak veliký, jak
slibný to objev! Pryč hřbitovy, k čemu krematoria,
kde se drahocenné hmoty ničí a maří; místo nich
raději průmyslové závody. Objevené hmoty zužitkovati
jest účelem vědy a úkolem budoucnosti. Představme
si jen město nebo okres, kde zemře do roka pouze
2000 lidí; poněvadž neváží každý člověk celých 70 kg.
uvedu jako příklad jen poloviční tíži a výsledek jest
úmrtí 70.000 kg. lidí, z nichž by tedy mohlo býti
7.000 hřebíků, 42.000 kg. svíček, 65.000 tužek, 50.000
kostek cukru a 820 milionů sirek. — Teď prosím
sami spočítejte, jakou cenu to representuje. Ale to
není vše. Z lidské kůže mohlo by býti asi 11/2 m.
pergamenu, kostí mohlo by se užiti na střenky a
jiné ozdobné věci, vlasy, zuby daly by se také zužit-
kovati a snad i material na struny a to vše lidské
jmění se odevzdává zemi nebo plamenům? Brr! jak
by to bylo pěkné, kdyby opuštěný vdovec tužkou
ze své nebožky ženy na pergamenu z její kůže a
při světle z jejího tuku napsal svou poslední vůli, a
zaraziv hřeb, který by také byl části tělesných pozů-
statků v nedostatku jiného materialu by sáhl po struně
— ne, ne, raději zapálit si sirkou z ní doutník a
hajdy do kavárny — ať mi aspoň po smrti osladí
život cukrem, který z ní byl vyroben.
Zapovězená brožura. Ve smyslu c. k. místodrži-
telství za dne 11. listopadu t. r. č. 202839 se sdě-
luje, že rozšiřování brožurky: „Pagliano-Heilkunde
für Familienväter oder der Hausarzt“ jest přísně za-
povězeno.
Divadlo. (Společnost p. Ant. Muška). V sobotu
dne 17. t. m. přičiněním našich dám v hledišti aspoň
sedadla se naplnila. Dávala se B. Vikové-Kunětické
„Neznámá pevnina“, v níž sl. R. Mušková —
jako při každém svém vystoupení vůbec — v úloze
Otylie výborně si vedla. Velmi dobrý byl taktéž
p. Kantor v úloze „dědečka“; p. řed. Mušek trefně
podal blaseovaného Peterku, a pí. Šipošové podařilo
se uhoditi v dobrosrdečný tón ženy Kociánovy. —
V neděli hojně malého obecenstva se dostavilo na
pěknou báchorku „Zakletý zámek“, velkému
pak uchystán byl večer obraz ze života „Selka ze
Svatojanského dvora“. — V ponděli u
příležitosti druhé hromadné návštěvy kroužku dám
provedena byla francouzská veselohra „Naši spo-
jenci“ celkem velmi pěkně. Hlavně pí. Šipošová
(Henrietta) svědomitě se přičinila, aby rozehřála
drsného Zuava Gastona (hrál. p. Dubský). — V úterý
dáván ruský obraz ze života „Dravci“. — Ve
středu ve prospěch pí. Šipošové „Trilby“, sensační
hra anglického původu, v níž sl. R. Muškova v titulní
úloze podala výkon dokonalý a p. řed. Mušek obdiv
vzbuzoval věrným podáním obtížné partie Svengaliho
(výtečně provedené srdeční záchvaty). — V předsta-
vení čtvrtečním „Hubička“ aneb „Osudné do-
brodružství v tunelu“, tercetto slečen Sme-
táčkových (sl. R. Mušková, pí R. Mušková a pí.
Šipošová) nejvíce přispělo k udržení veselé nálady
v hledišti velmi skrovně obsazeném. — V pátek se
nehrálo. — Dnes v sobotu k čestnému večeru ředi-
tele společnosti a spolu výborného herce p. Ant.
Mušky zvolena veselohra „Tajemství“ (dle R.
Benedixe) — Zítra budou poslední představení nedělní,
a sice odpůldne při polovičních cenách na všeobecnou
žádost pro dítky velevhodný a poutavý „Malý
lord“, večer pak vlastenecká hra, z dob reformace
„Domažlice roku 1627“, pro město i okolí
naše zváště zajímavá. — V pondělí společnost rozloučí
se s námi zábavným večírkem, spojeným s hudbou,
solovými výstupy a dvěma jednoaktovkami („Blázinec
v prvním poschodí“ a „Uhlíři“). K představení
nedělnímu a pondělnímu platí lístky
předplatní.
Kalendář, jenž ročně ve statisících exemplářů
rozchází se po českých dědinách, byl pro drahná léta,
minuvší od počátku našeho národního probuzení,
důležitým poslem kulturním; nepřestal jím býti ani
dnes ještě, kdy dost často dosud je jedinou skoro
knihou, která vniká do našich vrstev venkovského
obyvatelstva, bydlícího daleko stranou od hlavních
i vedlejších tepen osvětového ruchu. Mnohé naše
přední nakladatelské firmy věnovaly proto vždy
výpravě větších občanských kalendářů, pro obsažnou
četbu zvlášť hledaných, mimořádnou péči. Platí to
zvlášť o kalendářích Šimáčkova nakladatelství
„Koleda“ a „Národ“, jež požívají po té stránce
výborné pověsti a mají velký kruh čtenářstva, jež
s dychtivostí očekává každý nový ročník. 26. ročník
„Koledy“ a 17. ročník „Národa“ na rok 1901 oče-
kávání čtenářstva jistě nesklamou a vykonají zase
zdatně kus svého kulturního poslání. Kromě praktické,
pečlivě redigované části obsahuje každý z těchto
kalendářů přes 100 stran výborné, namnoze napínavé,
vždy ale poutavé četby, a přes 60 pěkných vyobra-
zení, jež vhodně doplňuje i vkusná příloha „Smrt
křesťanské mučednice v cirku Neronově“, výborná
reprodukce obrazu proslulého polského malíře Sie-
mieradzkého, jež hodí se i za rám pro ozdobu
světnice. Jako vždy, stojí kalendáře ty i letos jen
50 kr. či jednu korunu a dostati lze je všude, u
každého knihkupce a prodavače kalendářů i u na-
kladatele v Praze, v Jeruzalémské ul. č. 11.
Dozor na kočující hudebníky a divadelníky. Místo-
držitelství nařídilo výnosem ze dne 12. t. m. všem
politickým úřadům, aby přísný měli dohled na kočující
artisty, zpěváky, divadelníky a pod. Tímto způsobem
má býti zabráněno, aby neoprávněné osoby neobtě-
žovaly svými produkcemi obecenstvo a nepoškozovaly
osob oprávněných. Kdo v tom kterém okresu chce
se produkovati, musí si dáti napřed vidovati svou
licenci. Také se nemá trpěti, aby kdo své oprávnění
vykonával současně na několika místech. Obzvláštní
pozornost má býti věnována cizozemcům a všecko,
co by nebylo v pořádku, má býti trestáno.
Ku ochraně ptactva! Casto slýcháme stesky, že
v některých krajích ptactvo vymizelo. Vystěhovalo
se a to pro různé příčiny. Jednou příčinou vystěhování
ptactva bývá, ač dnešní doby se již tak často nevy-
skytuje, pronásledování pěvců spustlou mládeží, zvláště
však výrostky a tak zv. ptáčníky, kteří v každé
skoro osadě jsou k nalezení. Ptáčnictví bývá v ně-
kterých rodinách dědičným hříchem. Škůdcům tako-
vým bývá těžko přijíti na kobylku, ale podaří-li se
někdy některého polapiti, má se po zásluze odevzdati
spravedlnosti. Ptáci velmi dobře zapamatují si kraj
jim nepřátelský a více se v něm neusadí. K vystěhování
ptactva ze mnohého kraje přispívá zlořád namnoze
zavládlý, vysekávati aneb vypalovati kde který keř
na mezích neb lukách, při úvozech, u potoků, řek a j.
Vyplenění keřů jest ptactvu na újmu a proto houfně
kraj opouští. Kde chtějí míti ptactvo, tam nutno za-
meziti přehnané ničení křovin a rostlin, zejména proto,
že žádné ztráty hospodářské nepůsobí. Několik kotla-
vých vrb, jív neb olší louce neublíží, ani hospodáři
skácením dobrého paliva neposkytnou, za to však
jsou hostiteli vydatných hubitelek myší, sov, dále
užitečných dudků, sýkorek, kteréžto druhy ptactva
vykácením starých lesů, kde druhdy hojně dutých
stromů obývaly, o své byty oloupeny byly a dnes
kotlavou vrbou za vděk vezmou a člověku ničením
hmyzu za podarovaný byt jistě se odvděčí.
Kořaleční mor na českém venkově. Dle šetření
zemědělské rady řádí v Čechách alkoholismus nejhůř
na vysočině česko-moravské, na Táborsku, Pelhři-
movsku a v horské krajině Sudet, zejmena v okresu
žamberském, semilském, jilemnickém a českodubském.
Nejméně rozšířeno jest dosud pití kořalky v poříčí
Berounky, na Podbrdsku, pak v okolí Plzně (kromě
Nepomucka) a na Podřipsku, jakož i v okresích:
smíchovském, karlínském a brandýském. V ostatních
krajích všude piti kořalky značně jest rozšířeno.
Největší procento alkoholu jest mezi dělníky. Hlavně
stavební, lihovarské a v závodech průmyslových za-
městnané dělnictvo silně oddáno je pití kořalky. —
Ale v některých krajinách též velmi veliké procento
rolníků a chalupníků nemírným požíváním jedu toho
strádá. Tak jest i v krajině naší.
Alkoholový obsah nápojů. Nejméně alkoholu obsa-
hují piva. Lehká světlá piva obsahují 2 proc., těžká
bavorská a anglická až 8 proc. Moselské víno má
6 proc. alkoholu, rýnská vína mívají až 13 proc.,
něco více mívá šampaňské, bordeaux a burgundské
totiž až 14 proc. Portské víno, xeres, marsala a jiná
těžká španělská vína kolísají mezi 15—24 díly alko-
holu ze sta. Tím blíží se tak zvaným dámským likérům,
které dosahují množství kol 30 proc. alkoholu. Silná
kořalka má 45, koňak 53, gin 50 až 60 a rum sám
až 77 ze sta alkoholu.
Nezničitelné stavivo. Rusové vynalezli hmotu
pružnou, ohebnou, již lze řezat, vrtať, soustruhovat,
nýtovat, klížit a sbíjet jako dřevo neb kov. Jest
nespalitelná, na vzduchu naprosto nezměnitelná,
