hodu, jakou poštovnictví naše ve směru tomto posky-
tuje a kterou bychom měli také využitkovati. Každý
pohlední lístek možno zaslati jako tiskopis, který
podléhá poštovní známce 3 hal. (11/2 kr.) Musí však
co takový označen býti. Nese-li lístek vytištěný již
nápis „Korespondenční lístek“ neb „Dopisnice“,
musí se tento škrtnouti a nad ním zřetelně napsati
„Tiskopis“. Na druhé straně možno však napsati
nejvýš 5 slov. Výhoda tato jest obecenstvu našemu
skoro neznáma a proto zvlášť na ni upozorňujeme.
Šumavská spojovací dráha Domažlice-Tachov.
Posl. dr. Schreiner a soudr podali sněmu českému
návrh, aby tak zvaná šumavská spojovací dráha
Domažlice-Tachov byla zemí stejně garantována jako
dráha Staňkov-Ronšperk a Svojšín-Bor, dále by pro
dráhu vymožena byla podpora státní, aby nekončila
v Boru, ale vedena byla až přímo do Tachova, anebo
alespoň ústila nedaleko Tachova. Dále navrhují, aby
nové řádné nádraží pro dopravu osob a zboží zřízeno
bylo nejvýše půl kilometru od města.
Závodní nemocenská pokladna raffinerie cukru
v Domažlicích odbývati bude XII. řádnou valnou
hromadu dne 6. května t. r. o 2. hod. odpolední
v místnostech továrny. (Viz dnešní insert).
Následky slintavky a kulhavky. V okrese do-
mažlickém v dosti velikém rozsahu panuje mezi ho-
vězím dobytkem slintavka a kulhavka. Zdejší orgány
zdravotní učinily rozsáhlá opatření, aby nakažlivá
nemoc nerozšířila se i do sousedních okresů. V obci
Postřekově jest většina rolníků, kteří mají role svá
na katastru již hejtmanství horšovotýnského, čímž
stalo se, že v této příhodné době, kdy rolník pole
svá hospodářsky upravuje, nesměli tito se svým po-
tahem hranice katastru obce Postřekovské překročiti.
I byli nuceni nářadí hospodářské na pozemky po
mocí lidských sil dopravovati a také jimi pole svá
zdělávati. Tak stalo se v těchto dnech, že jistá ho-
spodyně as 35 roků stará M. Langová tahala po celý
den pluh, jsouc ve vážném stupni těhotenství. V
noci pak ku překvapení všech povila silného a tlu-
stého klučinu, který prý se k životu má dosti čile
a šťastná matka úplně zdravou se nalezá. Ačkoliv
případ ten žádných zlých následků nevyvodil, přece
snadno by se vážné nebezpečí státi mohlo.
Nezvedené děti. Zprávu pod tímto názvem
v našem časopise uveřejněnou dlužno opraviti
dle pravdy takto: Žena domkáře v Chrastavicích
Marie Kupilíková neuklízela chalupu, jak bylo uve-
deno, nýbrž přebírala hrozinky do bochánků. Dítky
radostně obskakujíce žebronily na matce. To rozhněvalo
otce opodál stojícího tou měrou, že vzal na děti
koště a chtěl je rozehnati. Při tom však počínal si
tak neopatrně, že své ženě oko vyrazil. Upozorněni
jsouce na tendenční první zprávu o této nehodě, v níž
svaluje se vina na nezvedenost dětí milerádi tímto
pravdě průchod zjednáváme.
Padělky stříbrných zlatníků. Od počátku listo-
padu r. 1897 obíhají v král. Českém padělky stří-
brných zlatníků. Tyto napodobeniny lze snadno po-
znati dle šedé barvy, značně menší váhy, která zřídka
překračuje 9.2 dr, kdežto hrubá váha pravého zlat-
níku obnáší 12.345 gr.; dále lze padělek poznati
dle mastného dotyku mince a konečně dle nepatrné
tvrdosti a snadné ohebnosti. Padělky tohoto původu
pořízeny jsou litím a sice do forem, pocházejících z
jednoho a téhož zlatníku. To vychází na jevo: z le-
topočtu 1888, jenž se na padělku nalézá, pak ze
stavu spolulitého písma na okraji, jež je vždy tak
postaveno, že jednotlivá písmena hesla „Viribus uni-
tis“ k nápisu nalézajícímu se na vrchní a spodní
straně ve všech případech stejnou polohu zaujímají.
Provedení padělku jest podařené. Pořízení tak bez-
vadných forem k lití předpokládá obzvláštní zručnost
a dává souditi na vyšší stupeň vzdělání padělatelova.
Sloučenina, z níž zlatníky jsou ulity, podobna je
oněm, jichž používá se při železnicích k ložiskám na
osy pro lokomotivy a vagony, a jest tudíž možno, že
si padělatel opatřuje svůj materiál z některé železniční
strojírny. Celkem do počátku letošního roku objevilo
se 322 kusů padělaných zlatníků, jež zaslány ku
prozkoumání hlavní mincovně Z těch připadá 302
kusy na obvod plzeňského krajského soudu.
Zabita bleskem. Ve středu 25. dubna sbírala
na poli u Schneidverku kamení 56tiletá Anna Sladká
z Újezda se svojí děvečkou Marii Kubrovou Na cestě
k domovu překvapeny byly bouřkou a silným lijákem,
kterémuž aby ušly, schovaly se pod jabloň. V tom
zaduněl hrom a zabil Sladkou na místě, kdežto
Kubrovou jen omráčil. Pozoruhodné jest, že na těle
Kubrové vyznačeny jsou větve a kůra jabloně.
Velké manevry. Dle doslechu budou v letošním
podzimu konány v Plzni divisní manévry.
Divadlo. Artistická billance posledních šesti před-
stavení společnosti p. Al. Janovského jest neméně
přízniva, než za předešlý týden. V sobotu obecenstvo
pobavilo se drastickou veselohrou „Štábní tru-
bač“, v neděli Tylova „Jezerní panna“ po-
skytla příležitost k rozvinutí skvělé výpravy a pro-
vedení zdařilých skupin a tanců, v pondělí animo-
valy diváky Scribova rozmarná veselohra „Deli-
kátní poslání“, ruská jednoaktovka „N'ámlu-
vy“ a tři výjevy baletní (pí. F. Janovská tančila
mistrně, ladné byly obraty sl. Hergetové), v úterý
vtipem sršící veselohra „Komtesa Kukuč“ (pře-
kladem p. Alfr. Schnabla) docílila velikého úspěchu
(hlavně pí. Janovská excellovala v úloze hraběnky
Trachaurové), ve středu slušně sehrána Kryfovova
veselohra „Šest havranů“, v pátek konečně
vypraven velký pantomistický balet „Královna
loutek,“ jemuž předeslána Pohlova veselohra „Kra-
sojezdkyně,“ zásluhou sl. Jelínkové (baronesa)
a p. řed. Al. Janovského (Baron Clary) živě sehraná.
Můžeme říci, že s jakousi nedůvěrou očekávali jsme
ohlášený balet; ale sotva že se vyhrnula opona, již
byli jsme jisti úplným úspěchem. Jest předností p.
ředitele Janovského vůbec, že scéna jest na poměry
malého jeviště vždy vzorně upravena; avšak výprava
baletu „Královna loutek“ předstihuje veškeré oče-
kávání. Takovou nádherou dekorativní nemohla se
u nás vykázati dosud žádná společnost. A co se
týče provedení samého, sluší uznati, že rovněž pře-
kvapilo. Pí. F. Janovská není toliko jménem
baletní mistryní; ona jest mistryní skutečnou i
ve vlastních svých výkonech tanečních i v nastu-
dování a aranžování celku. Bezvadné a vkusné vče-
rejší provedení „Královny loutek“ přesvědčilo nás,
že pí. ředitelová Janovská dovede učiniti i na malém
jevišti nejen možným, nýbrž i aestheticky pěkným
to, co by snad mnohému nemožným se zdálo. Ovšem
že i všichni účinkující přispěli ze všech sil k tak
zdárnému výsledku (hlavně slečny Hergetová a Za-
oralová). Když tedy snaha ředitelství i personálu
jest tak opravdová a zkušenost více než týdenní
podala jasný důkaz o tom, že tak spořádané a vý-
borně vedené společnosti tak hned u nás nebylo,
když nad to dávají se téměř vesměs kusy zcela dosud
neznámé a cenné: musí tím více překvapiti, že
návštěva až dosud nikterak neuspokojuje. Každá
snaha zaslouží uznání — a pro divadelní společnost
nejlepším uznáním je hojná návštěva divadla. Dou-
fáme proto, že obecenstvo naše v nastávajícím týdnu
nejen napraví, ale ve svém zájmu dohoní, co
zmeškalo. Ušly mu mnohé zajímavé kusy, jež dávány
byly před hledištěm téměř prázdným, a jež snad
bylo by vhodno i opakovati (na př. „Komtesa Ku-
kuč“ a j). Jak jsme již podotkli, vkusná úprava je-
viště, pečlivá a bohatá výprava, bezvadné toalety a
živá, nikdy neváznoucí souhra doporučují společnost
p. Janovského co nejlépe.
Oheň. Dne 24 t. m. vypukl v domě p. Michla
Gilcha č. 19. v České Vsi (okres tachovský) oheň,
jemuž v krátku padlo za oběť stavení a hospodářské
budovy.
Usmýkán koněm. Strašnou smrtí sešel ze světa
kupec Antonín Eckert z Paulusbrunnu (okres Tachov).
Jmenovaný koupil koně a když si jej domů vedl,
otočil si oprať kol ruky. Pojednou se kůň splašil,
porazil jej na zem a pak dlouhý kus cesty za sebou
táhl. Nešťastný kupec nalezen byl jako beztvárný
kus masa na cestě blíže obce Wittichstalu,
V práci zabit. Těchto dnů káceli dělníci v lese
kníž. Windischgrätza v Hellrothu u Tachova stromy.
Pojednou padl mohutný smrkový kmen na 61letého
dělníka Jiřího Theina a zabil jej.
Šicí stroj nelze zabaviti. Na přímý dotaz před-
nosty exekučního úřadu ve Vídni rady z. s. Vitto-
nelliho, rozhodnul ministr spravedlnosti, že šicí stroj
pro dluh zabaven býti nesmí ani tenkráte, když ne-
slouží k výživě dlužníka.
Z Badenska přivezeno včera 27 vagonů hovězího
dobytka na zdejší nádraží, zakoupeného jednak země-
dělskou radou neb rolníky samotnými. Odtud rozvážen
do všech končin země naší. Do obce Chrastavické
odvedeno bylo 14 kusů.
Na týdenní dobytčí trh v Klatovech v úterý
dne 24. dubna 1900 odbývaný, přivedeno bylo 93
kusů hovězího a 452 kusů vepřového dobytka.
Podle usnesení přijatého na sjezdu skupiny
odborů Nár. Jednoty Pošumavské v Domažlicích
dne 18. t. m., žádá se každý, kdo by hodlal pořádati
přednášku v některém místním odboru skupiny
Domažlické, by se laskavě přihlásil u jednatelského
odboru jednoty v Domažlicích. Zároveň vybízejí se
odbory, které by si přály pořádání přednášky, by
v tom směru odboru domažlickému dopsaly. Obracejíce
pozornost na toto vděčné a málo pěstované pole na
venkově našem, žádáme veškerou vlasteneckou
intelligenci, by nabídla své šlechetné služby ve
prospěch lidu v našem Pošumaví, který vždy rád
poslechne živé slovo, nesoucí mu poučení a vzdělání.
Z místního odboru Nár. Jednoty Pošum. v Domažlicích
dne 26. dubna 1900.
Hedvábné roby pro nevěsty
zl. 10.50
a výše! — 14 metrů! prosto poštovného a cla! Vzorky obratem
taktéž od černého, bílého a barevného „Hennebergova hedvábí“
od 45 kr. do zl. 14.65 za metr.
Továrna na hedvábí G. Henneberg,
(c. k. dvorní dodav.) Zurych.
Týdenní trh v Domažlicich dne 26. dubna 1900.
Prodáno za cenu
Přivezeno bylo
I. tř. II. tř. III. tř.
K. Ih. K. h.
K. L h.
Pšenice. . MC. 54 16 50 16 —
15 50
—
—
—
14.
50
62 15
Žito . . . . „
—
35 15
14
50
Ječmen . . „
11 50
Oves . . . „
50 12 —
60 12
—
—
—
—
—
—
Hrách. . . „
—
60 —
2
2
34
Brambory 1 p.
— — —
—
—
—
Zelí . . . . kopa
—
—
— 5 —
Seno . . . q
6
— — 3 20
Sláma . . q
4
— 2
Máslo . . . kg
2 60
Vejce . . . kopa
—
SIBELKA
TONI-HO
přírodní
alkalická
KYSELKA
nejlepší stolní a občerstvující nápoj,
osvědčený prostředek při kašli, krčních
nemocech, žaludečním a měchýřovém katarhu.
Otevřené od 7. května
až do konce září
Založené r 188 5
Prospekty zašle
hrab. správa lázní
ihned.
PEŘOVNA
BEDŘICHA GUTTMANA
V DOMAŽLICÍCH
 na Bezděkovském předměstí č. 161 6
odporoučí se ctěnému obecenstvu k cídění
veškerého peří, jež také kupuje,
prodává a dle libosti ct. obecenstva vy-
měňuje.
Závod tento jest velkou výhodou pro každou
domácnost, neboť v něm vyčistí se peří i to
nejstarší, které dříve muselo se zahodit aneb
spálit. Peří důkladnou desinfekcí zbaví se veške-
rých přísad prašlivých, pichlavých,
hlavně však molů, všeho zápachu,
načež se opět vzpruží a nabude síly
plnící. Peří, v kterém se generace potila
a v různých nemocích ležela, vypere se v závodě
našem jako prádlo, ba ještě lépe. Hlavně
znečištění bytů při přesýpávání
v domácnostech jest odpomoženo, neboť
vyčištěné peří v několika hodinách
do čistých sypků u nás může se dle libosti
ihned plnit. — Na vybídnutí se pro peří pošle
a do domu hotové zase dodá.
Poměrně levná cena k výsledku
překvapujícímu!
Ze stanoviska praktičného a saniterního
k doporučení!
Olejomalbová reprodukce
Petra Maixnera
VLASTA
právě vyšla!
Hledá se písař.
Kde, sdělí ochotně administrace tohoto listu. Nastou-
piti možno ihned.
—
Umělecké nakladatelství
Mikuláše Lehmanna,
Praha, Ferdinandova tř. I1.
—
—
—
—
(Vel. se zlatým rámcem: 95 cm. výška,
135 cm. šířka. — Cena 25 zl.
