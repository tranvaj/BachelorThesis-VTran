Ročník XXIX.
V Domažlicích dne 28. dubna 1900.
Číslo 18.
POSEL OD
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
1 korunu 80 haléřů
čtvrtletně .
.
2 koruny 46 haléřů
za hranice
.
ročně .
7 korun 20 haléřů.
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
ČERCHOVA
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
pořádaná minulou neděli universitní komisí pro zří-
zení českých vysokých škol na Moravě v pavilonu
zdejší „Střelnice“, podala nejlepší důkaz, že i naše
uvědomělé obecenstvo uznává nalehavou potřebu
české university na družné Moravě.
Účastenství bylo na naše poměry přímo překva-
pující; dámy i páni dostavili se v počtu přehojném,
aby vyslechli oznámené přednášky a sjednotili se k
imposantnímu projevu jednoho z nejspravedlivějších
požadavků českých.
Když byl p. Em. Holý jménem ochuravělého
starosty p. P. Hany (sl. městská rada převzala pro-
tektorát schůze) vzácné hosti přivítal a schůzi zahájil,
ujal se slova slov. pan JUDr. Kamil Henner,
universitní professor z Prahy, a pojednal nejvýš pou-
tavým, každému z přítomných přístupným způsobem
„O manželství“ se stránky historické i právní.
Přednáška ta byla skutečným požitkem a byla bouřlivě
applaudována.
Po té delegát universitní komise pan MUC. R
Weissberger promluvil „O potřebě če-
ských vysokých škol na Moravě“ tak
přesvědčivě a osvětlil vývody své tak zajímavými a
pádnými doklady statistickými, že přítomní řečníka
zaslouženým potleskem odměnivše, bez debaty jedno-
myslně se usnesli na této resoluci:
„My občané z Domažlic a z okolí, shromáždění
na manifestační schůzi, ve prospěch českých vyso-
kých škol moravských dne 22. dubna 1900 v Do-
mažlicích konané, prohlašujeme, že nezvratně stojíme
při požadavku českých škol na Moravě, a žádáme,
aby vláda konečně již přikročila k splnění tohoto
nejspravedlivějšího požadavku národa českého.
Morava měla již svou universitu a podle své
poplatnosti a podle svého hospodářského i kulturního
rozvoje má oprávněný nárok na vysoké školy, pro-
tože země finančně daleko slabší a méně pokročilé
své vysoké školy mají.
Vysoké školy na Moravě buďtež ryze české a
nikoliv utrakvistické.
Toho žádá spravedlnost k Slovanům v Rakousku,
kteří, tvoříce dvě třetiny veškerého obyvatelstva,
mají pouze tři university, kdežto Němci, jediná toliko
jeho třetina, mají jich pět; toho žádá spravedlnost
k Čechoslovanům, protože pro kulturní rozvoj národa
šestimilionového jedna universita nestačí; žádá toho
konečně spravedlnost k českému živlu na Moravě,
který tvoří tam dvě třetiny veškerého obyvatelstva.
Utrakvistická universita byla by ohniskem ne-
konečných třenic a rozbrojů, kteréž by, zaneseny
byvše přímo ke zřídlům vědy a do síní učebných,
škodily klidu na vysoké škole potřebnému i vědě
samotné.
Jak z politických dějů poslední doby patrno,
jest již nejvyšší čas, aby nespravedlivému nadržo-
vání německému kmeni v Rakousku po stránce kul-
turní byl učiněn konec, a proto vyzýváme vládu, aby
české vysoké školy na Moravě v době co nejkratší
zřídila.
Zároveň appelujeme na kruhy poslanecké, aby
požadavky naše co nejúčinněji podporovaly a dle
nich své kroky zařídily.“
Když ještě oběma vzácným hostům projeveny
byly díky, manifestační schůze skončena.
Na konec nemůžeme nepřipomenouti, že místnost
vkusného našeho pavillonu na „Střelnici“ ukázala se
býti prostranným a akusticky výtečným shroma-
ždištěm.
Schůze obecního zastupitelstva
kr. města Domažlic
dne 25. dubna 1900.
Schůzi zahájil a řídil purkmistr p. Petr Hana
za přítomnosti 25 členů obec. zastupitelstva. Přečten
zápis o poslední schůzi a bez poznámky schválen.
Před projednáním programu učinil p. purkmistr
toto sdělení:
a) V záležitosti dráhy Domažlice-Tachov a sice
v otázce připojení a ústění jejího do nádraží Tachov-
ského, učiněn byl na sněmu Království Českého poslanci
Schreinerem a Knollem návrh, jehož uskutečněním
prodloužila a zdražila by se trať, poněvadž spojení
to jest nevýhodno oproti připojení na trať Bor-
Svojšín směrem k Plané. V uvážení, že ve prospěch
celé dráhy musíme trvati na tom, aby projektovaná
dráha ústila do trati Tachov-Planá mezi Tachovem
a Lomem aneb v Lomu, kteréž připojení schváleno
bylo také c. k. ministerstvem železnic, předkládám
znění petice na sněmu král. Českého u věci této a
zároveň žádost o zajištění projektované dráhy Do-
mažlice-Tachov zemí, za příčinou získání provozova-
cího kapitálu. Inženýr p Max Pícha vyrozuměn zatím,
aby u věci té s poslancem Knollem dohodnouti se
snažil. Znění petice se schvaluje a purkmistr oznamuje,
že v záležitosti té potřebné kroky osobně v Praze učiní.
b) Obec domažlická vyžádala u zemského soudu,
aby staré knihy gruntovní, které byly kdysi chovány
u magistrátu a nyní nalézají se u c. k. okr. soudu,
avšak podle ministerského výnosu mají býti odevzdány
do správy zemského centrálního archivu, dány byly
v uschování obci, která je v museu aneb v síni
městského archivu v plné bezpečnosti chovati může.
Na žádost tuto došel sem právě výnos krajského
soudu, v němž se žádá, aby obec doložila, že knihy
ohnivzdorně jsou chovány a veřejnosti přístupny,
a že opatřovati bude spisy oněch zápisů, které pro
dějiny celé země důležité jsou. Poněvadž lhůta pro
toto vyjádření čítá toliko tři dny, žádá o schválení,
aby v žádaném smyslu vyjádření vydáno býti mohlo.
Schvaluje se.
c) Podle § 91 obec. zříz. náleží vybírání přirážek
k daním týmž orgánům a týmiž prostředky jako
daně samé. Poněvadž daně vybírá zde c. k. berní
úřad, žádám aby schváleno bylo, bych mohl učiniti
podání, aby také přirážky k daním berním úřadem
vybírány byly. Schvaluje se
d) Zavedeným šetřením zjištěn schodek v cihelně,
jenž povstal tím, že cihlář samovolně stavební mate-
rial na úvěr vydával. Poněvadž upravení záležitosti
této ku konci nespěje, oznamuji, že dána bude cihláři
k opravení věci poslední lhůta a že ve schůzi příští
zprávu o výsledku předložím Béře se na vědomí.
Program schůze pak takto projednán:
1. Pokračování v jednání o předchozím rozpočtu
obecním, fondů a nadac ve správě obce se nacháze-
jících, na běžný rok 1900. — K rubr. XII. důchod.
vydání došla žádost sadařské jednoty, aby ze školky
před hřbitovem „u Svatých“ zřízen byl veřejný sad
a aby obec stromky tam se nacházející ve své opa-
trování převzala. Žádosti této se vyhovuje.
Rubr. XIV. Přijat návrh p. Jos. Ludvíka, aby
prodej dříví vůbec obstarával přiště lesní úřad a
aby k tomu účeli určeny byly dva dny v týdnu.
Žádosti hajných za zvýšení jich mzdy vyhověno
nebylo. Veliká vydání v této rubrice, zvláště v letech
Manifestační schůze
Přednáška o Černé Hoře,
proslovená ve večírku Sokolském dne 25. března.
(Pokračování).
Velezajímavý byl pro nás dále také jednak arsenál,
v němž sneseny jsou přečetné trofeje, zejmena ze
staletých válek proti Turkům, prapory, rozličné
zbraně, také hojnost tureckých šavlí téhož druhu, visí
tu jedna celá turecká eskadrona, kterou Turci porubali,
pak děla, která Angličané zaplatili, Turci dobyli,
a Černohorcům v krvavých bitvách vydati musili a
pod., jednak veliká, pěkná k podnětu a na náklad
ruského cara zbudovaná vojenská kasárna, do nichž
přístup a prohlídka nám byla co nejochotněji povolena,
a jejichž moderní zařízení ohledně čistoty, stravování
a všeho možného vzorného pořádku došlo všeobecného
uznání.
O 11. hod. odebrala se deputace 15 členů českých
turistů k audienci u dvora knížecího, a byla co nej-
vlídněji přijata knížetem Nikolou, kněžnou Milenou,
následníkem princem Danilem a princem Mirkem.
Při této příležitosti byli předseda K. C. T. p.
architekt Vratislav Pasovský za své zásluhy o pořádání
hromadných výprav Čechů na Černou Horu a cis. rada
p. Jan Otto za své zásluhy o rozkvět české literatury,
vyznamenáni knížetem každý důstojnickým křížem řádu
Danilova. Po této audienci zaslala kněžna Milena dámám
deputace té se súčastnivším každé svou zdařilou po-
dobiznu, vlastnoručním jejím podpisem opatřenou. Po
společném obědě v prostorné dvoraně lokandy, při
němž mnoho o dojmech dopoledních a zejména o prů-
běhu audience u dvora knížecího vypravováno, podniknut
výlet do Rjeky Černojeviče, jehož se také více Ce-
tyňských přálel a hodnostářů súčastnilo, na 24 kočárech
prapory zdobených.
Z počátku stoupá cesta od Cetyně dosti příkře a
vede úzkým skalnatým úžlabím až k Belvedéru, odkud
se silnice rychle sklání a naskytá se zrakům malebný
pohled k bobatému Dobrsku Selu i jiným romantickým
údolím, a v dáli k jezeru Skaderskému s pozadím
mohutných albánských velehor.
Čím více se blížíme k Rjece Černojeviči, tím bujnější
jest rostlinstvo, tím veselejší pohled na přírodu vůkol.
Mineme osady Ceklín a Strugari s jejich pestrými po-
líčky proužkovými, úzkými a dlouhými, a vítá nás již
tu a tam vinná réva, kukuřice, pšenice, ba i strom
fikový; jsme sice dosti blízko u Cetyně, avšak asi o
300 m níže, což vysvětluje ten velký rozdíl v plodnosti
přírody.
Když pak sestoupneme až k Rjece Černojeviči,
kteráž osada, ležící toliko 15 m nad hladinou mořskou
a ukrytá ve skalách jako rozkošné jesle, objeví se nám
se strany cetyňské teprve, až když již do ní vjíždíme,
— tu shledáme již stromoví a rostlinstvo kterým jsme
se obdivovali v těch nejteplejších krajinách jižní Dalmácie.
Zde jsme vystoupili z kočárů, bychom nastoupili
další cestu po řece rovněž Rjeka zvané, směrem k
jezeru Skaderskému, ke kteréž plavbě nám kníže černo-
horský dal k disposici dvě své jachty (lodě rychlice).
Očekávalo nás ve Rjece množství Černohorců a
Černohorek ve svých svátečních krojích malebných a
zdravilo nás svým obvyklým důstojným způsobem, hlu-
bokou poklonou s rukama na prsou skříženýma.
Ve Rjece se připojila k nám Čechům a cetyňským
Černohorcům ještě četná společnost junáků rjeckých
s okresním kapitánem rjeckým, — dvě lodi byly dány
knížecí jachtě do vleku, aby celá společnost měla dosti
místa, — a odrazili jsme od břehu.
Byla to rozkošná vyjíždka, dvě knížecí jachty a
dvě jiné pohodlné lodě, na nich roztroušená společnost
česká i černohorská z Cetyně a Rjeky, jak jí právě
náhoda spojila neb rozdělila, krásný pohled na hladinu
řeky a malebné její břehy brzy úzké a vysoce skalnaté,
brzy zase nízké, pohledu do dálky nebránící, střelba
čilá z revolverů junáků černohorských a zpěv Čechů i
Černohorců — to vše brzy rozproudilo tak živou zábavu
a veselí, jako bychom byli dávnými upřímnými přátely.
Černohorští naši přátelé vše nám vysvětlovali, co
se objevilo našim zrakům, tu zříceninu hned proti
Rjece na vrchu zalesněném malebně položenou a pod
ní památné místo Obod, kde se nacházela před 400 lety
první tiskárna na jihu slovanském, tu zase úhledné
zimní sídlo černohorské knížecí rodiny Leskovac, a
v dáli jasnou třpytnou hladinu jezera skaderského i
krásný ostrov Vranjinu s klášterem (monastýrem).
Tam, kde již se řeka šíří a poznenáhla se spojuje
s vodami lesklého jezera skaderského, vítali jsme toto
krásné hladké jezero a zároveň jsme se s ním již loučili,
neb nám bylo zde obrátiti se a nastoupiti zase cestu
zpáteční, bychom v čas opět dospěli do Cetyně.
Družstva cetyňská zamýšlela totiž v krátké době
pořádati zábavu v divadle na počesť a oslavu zasnoubení
následníka knížete dědičného prince Danila s princeznou
Juttou Mecklenbursko-Střelickou.
Poněvač však vyslovil kníže Nikola zvláštní přání,
aby zábava ta se pořádala za přítomnosti českých
turistů právě na Černou Horu zavítavších, ustanoven
k tomu již večer 11. května min. roku, a pozvána
k té zábavě celá naše česká turistická společnost.
Rozumí se, že nás tato něžná pozornost knížete
Besidka.
