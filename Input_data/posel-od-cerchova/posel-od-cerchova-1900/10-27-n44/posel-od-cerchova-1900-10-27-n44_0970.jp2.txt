působil. Narodil se dne 27. října 1814 v Klenči.
Pocházel ze staré vážené poštmistrovské rodiny. Jeho
otec i děd byli poštmistry c. k. pohraniční pošty
Klenečské. Dokončiv studia na gymnasiu plzeňském,
věnoval se témuž povolání jako otec jeho, vstoupil
do poštovní praxe a složil v roce 1832 předepsanou
poštovní zkoušku. Od té doby usadil se trvale v Klenči
a převzal v roce 1844 po otci svém tamnější poštu,
kterou až do své smrti velice poctivě a řádně vedl.
Když vystavěna v roce 1861 západní dráha a tím
ovšem docela veliká doprava do Německa přes Kleneč
zanikla, přejal po odstoupení expedienta Ondřeje
Ibšra také domažlickou poštu, kterou vedl až do
jejího sestátnění v roce 1895. Zesnulý byl jak ve
svém rodišti tak i u nás pro svojí přímou povahu
a ryzí charakter velice oblíben a vážen. Za mladších
let byl purkmistrem v Klenči. Ve spolku poštmistrů
býval dlouhou dobu volen místopředsedou a později
zvolen čestným členem. V uznání svých zásluh vyzna-
menán byl od Jeho Veličenstva zlatým záslužným
křížem, zlatým záslužným křížem s korunou a za
více než čtyřicetileté věrné služby čestnou medailí.
Pohřeb konal se ve středu odpůldne za velikého
účastenství všech tříd obecenstva. Ze všech koutů
Čech sjeli se pp. poštmistří, aby věrného kolegu ku
hrobu doprovodili. V zastoupení poštovního ředitelství
dostavilo se několik vyšších úředníků. Mimo tyto
zastoupeny byly skoro všecky státní i samosprávné
úřady zdejší i klenečské. Rakev byla v domě smutku
vykropena a měšťany klenečskými a členy hasičského
sboru do kostela a pak na hřbitov nesena, kdež u
přítomnosti ohromného množství lidu, v rodinné hrobce
uložena. Česť památce jeho!
K sčitání lidu. Z kompetentního místa se upo-
zorňuje, že při příštím sčítání lidu nelze uvésti jako
místa příslušnosti ony obce, o nichž se někdo domní-
vati může, že jest do nich příslušným od 1. ledna
1901 na základě nového domovského zákona. Dle
odst. 1. domovského zákona jest třeba k dosažení
nového domovského práva výslovného přijetí do
svazku dotyčné obce. Přijetí toto arci nemůže býti
odepřeno, když splněny jsou podmínky, jež zákon
domovský stanoví. Ježto ale zákon předpisuje výslovně
přijetí do svazku obce, jest zřejmo, že nové domovské
právo nabývá platnosti teprve tím okamžikem, když
někdo k své žádosti byl do svazku obce přijat.
Uprázdněná nadace. Při studentském nadání, jež
v roce 1741 založil P. Antonín Příhoda, děkan
v Domažlicích, uprázdněno jest místo číslo 3 a 5
od 1. října 1900 počínaje, pro něž, studuje-li nadanec
v Praze, vyměřen jest roční plat v obnosu 500 K,
studuje-li však na venkově, roční plat v obnosu 320 K.
Nadání jest určeno: a) pro potomky v přímém po-
kolení bratra zakladatelova Jana Fridricha Příhody, b)
kdyby jich nebylo, pro potomky z pobočného pokolení
jeho, konečně c) pro chudé studující katolické syny
počestných měšťanů z Domažlic. Požitek nadání trvá
po dobu studií gymnasijních a následujících na to
studií bohosloveckých, právnických, lékařských a
filosofických. Právo praesentační přísluší té doby
panu Emiliánu Dometschkovi, nadlesnímu v Táboře.
Kdož by se chtěli ucházeti o toto nadání, podejtež
žádosti svoje, doložené listem křestním, vysvědčením
očkovacím a nemajetnosti, pak posledním vysvědčením
studijním a konečně, pokud domáhají se práva
přednosti, dotyčnými průkazy do 15. prosince 1900
c. k. místodržitelství. V žádostech budiž i udáno,
zdaliž žadatel neb sourozenci jeho již nějaké a které
nadace používají.
Z kruhů stavitelů. Ku článku našemu v předešlém
čísle „Vážné slovo k pánům stavitelům“,
kterýž jsme otiskli z posledního čísla „Obrany ze-
mědělců“ sděluje se nám ze zdejšího kruhu stavitelů
ale ku podivu — zdá se ti, že ve všech zůstalo něco
nezastoupeno, že něco nebylo vysloveno, že to pravé
nebylo vystiženo — chceš sám to říci, cítíš to, hřeje
tě to v srdci, lahodí to v duši — ale nejsou pro to
slova, ve slovníku lidské mluvy není pro to výrazu.
Pohádky Andersenovy — jak to říci, co tak neskonale
dovedně ve chvíli divinace znázornil Tegner — jak a
kterými slovy pověděti jejich kouzlo, jež podmaňuje
a jež znovu a v míře dvojnásobné upoutá a podmaní
celý svět, všechny národy bez rozdílu? Muž nad nimi
okřeje, starci se zamži oko, dítěti otevře se před
očima čarovný svět — a přece jenom všechny tři věky
do nich se pohrouží jako do osvěžujícího pramene.
Nevím, povím-li to pravé jádro jejich — ale tušení
práví, že budu nejblíže, řeknu-li, že jsou knihou, psanou
v pohádkovém rouše pro svět, pro život, knihou, na
poslech jemnou a něžnou, ale v jejich vlastním nitru
jsou doly pravdy a životních názorů, a kouzlo pohádek,
v tom že hořkou pilulku hravě pojímáme, že myslíme
si, že pro děti je to psáno, pro naše děti, naší naději,
kterou chceme pro život připraviti a při tom, ani o
tom nevědouce, sami — velkou pravdu a velké ponaučení
vtělujeme ve svoje nitro. Proto půjdou světem, proto
je budou znovu číst a opět poslouchat i Angličané,
Francouzi, Rusové, Němci a všichni ostatní, a budou
čteny a poslouchány i u nás. Andersen s Tegnerem
dovedou více, než pohádky na divadle — oni rodinu
přivolají ke krbu, přitulejí k sobě — nad hlavami
potáhnou černá mračna, meluzina bude hvízdat, za dveřmi
budou čekat na zavolání starosti a trampoty — ale
než vejdou, budeme o něco mladší, budeme připraveni
na novou stanici strádání a námahy, budeme svěžejší,
půjdeme s pohádkou do života, s tím čarodějným
proutkem, jenž hravě všechno překonává — Bůh ví —
snad to je asi to, co se nedá slovy pověděti, ale co všichni
cítíme a pochopujeme . . .
Rud. Jar. Kronbauer.
následovní: Pisatel nahoře naznačeného článku se
buď zmýlil v adrese, kteráž měla zníti „ku pánům
nestavitelům“ nebo jest domněnky, že každá
osoba, která nosí vysoké boty a má coulník v kapse,
patří již do cechu stavitelů. Z toho co on viděl,
dovozovati, že stavitelové při venkovských stavbách
si nevšímají architektury, že staví byty a hospodář-
ská stavení malé, nevkusné, nezdravé, šablonovité,
ba docela, že mu hospodář-rolník musí sám dáti po-
krokových pokynů — jest zajisté velkým podceňo-
váním z nevědomosti a neznalosti a kdo nezná zba-
hnělé poměry stavitelské na venkově, musel by myslet,
že „stavitel“ je snad něco lepší název než ná-
deník a že skorem větších vědomostí nemá. Ať pan
pisatel článku onoho nám sdělí kolik rolníků v zdejší
krajině počítaje mimo Domažlicka až ke Klatovům,
ke Stodu, Plánu, tudíž nejméně v 21/2 hejtmanství
po celých posledních 20 let nechali si vyhotoviti
plány u některého skutečného stavitele, dále ať nám
sdělí, kolikrát všechna ta venkovská představenstva
povolali při povolování stavby k dobrozdání sku-
tečného stavitele, nebo při ukončení stavby ku ko-
laudaci? Či myslí on, že ti vesničtí tovaryši-meloucháři,
nebo rozliční podnikatelé, políři bez zaměstnání,
někteří starší koncessovaní zedníci, nebo mistři jiných
řemesel, kteří skutečně stavbu nebo plány provádějí
a vyhotovují — mají prováděti tu architekturu a
znáti vše to, co si pan pisatel přeje. Napřed zaveďte
pořádek, by pravý zkoušený a zkušený stavitel mohl
užívati svých práv, a stavitelové vám v brzku ukáží,
zdaliž co umějí a zdaliž mají žádaného vkusu. Do
dneska jest „stavitel,“ není-li úředníkem, nebo se
nezaměstnává jinou živností, pouze k tomu, by stu-
doval, dělal samé zkoušky, dlouhá léta byl na cvičné,
pak platil velké daně a za to vše pak hleděl na to,
jak neoprávněný, málo nebo nic neplatící, přebírá
mu jemu přináležející živnost. Tolik v pravdě na
srozuměnou!
Sládkem na hraběcím pivovaře v Trhanově stal
se na místo dosavadního sládka p. Václ. Vokřála,
sladmistr p. J. Přerovský v Stodě.
První výkaz milodarů pro pohořelé v Koutě,
obecního úřadu tamního došlých: J. O. p. Emerich
říšský hrabě ze Stadionu 3200 K, úřednictvo panství
v Koutě (sbírkou mezi sebou) 204 K, p. Gustav
Kraffer, c. k. okresní hejtman v Domažlicích 20 K,
p. Fr. Felix, ředitel akc. pivovaru v Č. Budějovicích
s chotí 200 K, pp. bratři Eksteinové, obchodníci
dobytkem v Blížejově 8 K, slavné obce: N. Kdýně
111 K 30 h, Zabořany 31 K, Těšovice 22 K a
Němčice 13 K 78 h. Uhrnem 3810 K 8 h.
Na mešní kapli pro chodské dřevorubce na Peci
darovali dále pp. P. Jos. Sýkora, farář v Nové Vsi
u Kolína 4 K, stůl hostí „u slunce“ v Klatovech
5 K, J. Paleček, finanční komissař v Plzni 4 K,
Bart. Hruška, strojmistr ve Slavatě v Rusku 10 K,
prof. Tondl v Hradci Králové 3 K, prof. Jos. Žák
v Písku 2 K, prof. J. Staněk v Táboře 2 K, Fr.
Chrš, vrchní sládek v Novém Městě Vídeňském 10 K,
pí. F. Schwetrová, choť ředitele panství v Trhanově
6 K. Úhrnem věnováno do září 1900 na penězích
513 K a staviva od J. O. hraběte Emericha ze Sta-
dionů do ceny 600 K. Pořadatelstvo prosí se školní
mládeží dřevorubcův a s ustaranými jejich otci šle-
chetných přátel posvátného tohoto díla o další milo-
dary, aby mohla brzy zdobiti útulnou horskou vísku
pod Čerchovem kaple důstojná, jež by byla praco-
vitému lidu k duchovnímu povznesení a věci české
zde na hranicích ku cti. Příspěvky poštou přijímá
farní úřad v Trhanově a správa školy na Peci.
Vyšší hospodářská škola v Klatovech. Starostenský
úřad klatovský podal na příslušná místa žádost, aby
klatovská dvojtřídní škola rolnická přeměněna byla
na vyšší. Nyní má se stavěti v Klatovech tak jak
tak nová budova pro školu rolnickou a proto prý by
obec ochotně přinesla oběti, spojené s přeměnou, o
niž žádá. — „Šumavan“ sám však oznamuje, že
žádosti té nebude vyhověno, protože se prý nemůže
na zřízení nové hospodář, vyšší školy pomýšleti,
dokud nynější školy nižší a zimní nebudou pozem-
štěny a nově projektované zbudovány.
Český výučný list „netrpí se“ v Nýrsku. V Nýrsku
vydal knihař p. Zavadil svému vyučenci český výučný
list, s nímž šel pak vyučenec k purkmistrovi p. Fei-
glovi a radnímu p. Šimpovi žádat za potvrzení. Tito
však potvrzení odepřeli, prohlásivše, že česká vysvěd-
čení vůbec podepisovati nebudou. Byla ovšem ihned
v té příčině podána stížnosť okr. hejtmanství v Kla-
tovech.
Pronájem mýtních stanic erárních. Ve finančním
okresu Plzeňském zadají se veřejnou dražbou na
čas od 1. ledna 1901 do 31. prosince 1901 bezpodmí-
nečně a případně na další jeden rok neb dva roky
podmínečně následující mýtní stanice erární: 1. V Kla-
tovech dne 5. listopadu 1900 o půl 9. hod. ráno
(vyvolací cena 1200 K); 2. v Eisensteině dne 5.
listopadu 1900 o 3. hod. odpol. (vyvolací cena
620 K); 3. v Přešticích dne 6. listopadu 1900 o
9. hod. ráno (vyvolací cena 500 K); 4. ve Volyni
dne 8. listopadu 1900 o 8. hod. ráno (vyvolací cena
500 K); 5. v Horšově Týně dne 13. listopadu 1900
o 2. hod. odpolední (vyvolací cena 1200 K); 6.
v Domažlicích dne 14. listopadu 1900 o 9. hod. ráno
(vyvolací cena 1800 K); 7. ve Stodě dne 15. listo-
padu 1900 o 2. hod. odpoledne (vyvolací cena 600 K)
Dražba konati se bude při obecním úřadě té které
mýtní osady. Podmínky dražební jsou k nahlédnutí
u c. k. finančního řiditelství okresního v Plzni, u
purkmistrovského úřadu ve jmenovaných místech,
u c. k. okresních hejtmanství v Domažlicích, Klato-
vech, Přešticích, Strakonicích, Stříbře a Horšově Týně,
jakož i u c. k. komisariatu finanční stráže v Do-
mažlicích, Klatovech, Nepomuku, Strakonicích, Nýrsku
a Stříbře.
Koncert „Českého Tria“ (K. Hoffmeister klavír,
Št. Suchý housle, J. Burian cello) pořádán bude
v sobotu dne 10. listopadu v sále „u Černého koně“
v Domažlicích. Pořad: 1) A. Dvořák: Trio pro klavír,
housle a cello, op. 26. (Allegro moderato. Largo.
Scherzo, Finale.) České Trio. 2) K. Davidov: Ukolé-
bavka, U vodotrysku, pro cello, J. Burian. 3) K.
Hoffmeister: Melodie, B. Smetana: Obkročák, A.
Dvořák: Rej skřítků, pro klavír, K. Hoffmeister. 4)
F. Ries: Adagio, O Nedbal: Serenada, T. Nachèz:
Cikánský tanec, pro housle, Št. Suchý. 5) C. Saint-
Saëns: Trio pro klavír, housle a cello, op. 18.
(Allegro vivace. Andante. Scherzo. Allegro. (Koncertní
klavír od dvorní továrny Ant. Petrofa v Hradci
Králové.)
Listopadový večer hudebního a pěveckého kroužku
v Domažlicích položen jest na příští sobotu (dne 3.
listopadu v sále „u Šumavy“) s tímto programem:
1. V. Haussmann: Jugoslavia, předehra z Chorvat-
ských nápěvů. (Orchestr.) 2. J. Malát: Zpěvy lidu
českého II. (Ženský sbor s průvodem klavíru.) 3 J.
Paukner: Milozpěv na zakázku. (Žertovná scéna pro
4 mužské hlasy.) 4. E V. Kittlová. (Destinnová):
První láska. (Valčíková píseň.) 5. J. Paukner: Dobré
předsevzetí. (Ženský sbor.) 6. J. Siegel-Gallat: Italští
umělci. (Komické tercetto.) 7. M. Dobrý: V každé
zemi jinak. (Charakteristická píseň.) 8. B. Smetana:
Pijácká z Prodané nevěsty. (Mužský sbor.) — Mezi
jednotlivými čísly programu bude se tančiti při zvucích
kapely zdejšího sboru ostrostřeleckého.
Úmrtí. Dne 16. října zemřela v Počinovicích po
dlouhé těžké chorobě choť tamního řídícího učitele,
pí. Rosalie Tichá ve věku 56 roků.
Časový spisek „O právu domovském —
O osobách v obci a vyhosťovacím právu
obce,“ z péra p. JUDr. Jos. Musila, tajemníka
okresního zastupitelstva zdejšího, kteréžto články uve-
řejněny byly v posledních číslech „Posla od Čerchova,“
vydal okresní výbor v Domažlicích tiskem pro poučení
obecních starostů a členů obecních zastupitelstev.
Požární obvod při stavbách u železnic. Podle
výnosu zemského výboru království Českého ze dne
7. září 1900 čís 57.146 upozorňují se páni staro-
stové na to, že při stavbách nových budov u železnic
požární obvod 30 sáhů neb 57 metrů od kraje ko-
runy tělesa železničního, nikoliv však od středu nej-
bližší koleje počítati sluší, a že se za kraj koruny
tělesa železničního u nádraží nejzazší hranice ná-
draží plošiny, čítajíc v to staniční výspu, považuje.
Upozornění. Vyhláškou zem. fin. řed. v Praze
ze dne 18. září 1900 vyzývají se veškeří majitelé
domů, by dle § 200. zák. o daních osob do 20. li-
stopadu t r. podali u vyměřovacího úřadu berního
výkazy osob v domě bydlících. Vyhláškou z téhož
dne vyzývají se veškeří zaměstnavatelé, by v téže lhůtě
u téhož úřadu po smyslu § 201. téhož zák. oznámili
osoby, které v jich službách platů 1200 K přesahujících
požívají. Každé nesprávné aneb opomenuté oznámení
podléhá trestům majetkovým, zákonem stanoveným.
Potřebné tiskopisy lze si u c. k. berního inspekto-
rátu, uc k. berního úřadu a u obecních úřadů opatřiti.
Stížnosti proti přesazení učitelských osob z příčin
služebních. C. k. ministerstvo kultu a vyučování
rozhodlo o podané mu stížnosti, že stížnosti proti
přesazení osob učitelských ze služebních ohledů jsou
sice u ministerstva tohoto přípustna, že však nemají
účinku odkládacího. V případě ministerského potvr-
zení jest opatření zemské školní rady „ex lege“
právoplatné.
Úřední hodiny. Od 1. listopadu do konce dubna
se ustanovují pro strany u c. k. okresního hejtmanství
v Domažlicích následující úřední hodiny: Dopoledne
od 8 do 12 hodin, odpoledne od 1 do 4 hodin.
Firmy. Zapsána: Odštěpný závod firmy „Kupfer
& Glaser“ v Svatých Křižích. Vymazány: „Petr
Kellner“ ve Všerubech u Nové Kdýně, „F. Lommer“
v Nové Kdýni.
Zvýšení cen papíru. Výkonné komité „Spolku
rakouských interesentů průmyslu papírnického“ sdě-
luje, že veškeré rak.-uherské továrny na papír násled-
kem ohromného zdražení veškerých surovin ku výrobě
papíru potřebných, zvláště dřevoviny, celulosy, uhlí
atd. opětně ceny papíru značně zvýšily. Od 1. ledna
t. r. stouply ceny papíru dle různých podmínek
výrobních těch kterých druhů o 15% až o 40% a
očekává se další zvýšení, jest-li se nepříznivý stav
vodní síly nezmění dříve, než nastanou mrazy. Veškeré
tovární sklady papíru, jakož i všichni velkoobchodníci
s papírem zvýšili následkem toho taktéž ceny papíru,
o čemž své odběratele, hlavně tiskárny, oběžníky
vyrozuměli.
Povětrnost v měsících říjnu a listopadu bude
prý teplá a suchá. Dešťů bude prý velmi málo. Tak
aspoň předpovídá prorok povětrnosti Ant. Bejvl ze
Zvoleňovsi. Hospodáři naši kojí se však nadějí, že
vyplní se opak tohoto proroctví.
Osvědčený způsob léčení kýl (průtrží střev).
Mnohému touto chorobou stiženému není ani známo,
že by mohl dosíci v poměrně krátké době úplného
vyléčení, aniž by se musel podrobiti tak zvané radi-
kální operaci. Léčení toto spočívá v podkožním vstři-
kování různých léčiv v krajinu důčeje kýlní, čímž se
docílí uzavření této. Methoda tato jest v nejnovější
době pilně pěstována na klinikách pařížských a jak
se dovídáme, se skvělými výsledky. V království
Českém v sanatoriu osvědčeného odborníka pana
