Ročník XXIX.
V Domažlicích dne 27. října 1900.
Číslo 44
POSEL DD
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
čtvrtletně .
1 korunu 80 haléřů
—
ročně .
7 korun 20 haléřů.
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
za hranice „ 2 koruny 46 haléřů
do Ameriky. „2 koruny 72 haléřů.
ČERCHOVA
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
dne 24. října 1900.
Schůzi předsedal purkmistr p. Petr Hana a byli
ji přítomni členové pp.: Dr. Ant. Steidl, Ludvík
Jos., Max Duffek, Dr. Aug. Halík, Aug. Wimmer,
Jan Ludvík, Jiří Adamovič, Vil. Čadek, Tom. Duffek,
Jiří Fürtsch, Aug. Hájek, Jan Halík, Ant. Holub,
Ant. Hruška, Em. Hübner, Ant. Kalous, Jos. Kaub,
Václ. Kitzberger, Fr. Kovář, Václ. Kusbach, Tom.
Milota, Fr. Nozar, Fr. Pek, Jindř. Peklo, Em. Prunar,
Jan Randa, Fr. Reis, Dr. Rud. Rubeš. Ferd. Samohrd,
Jos. Srna, Ant. Štrec, Kar. Trnka, Jan Veichart a
Fr. Wimmer.
Na programu byla pouze volba děkana domaž-
lického, o jehož místo žádali dpp.: Jan Šindelář,
kaplan v Domažlicích, Fr. Lang, farář v Milavči,
Bedř. Šlajs, farář v Bubovicích, Jan Soukup, farář
v Skočicích, Ant. März, farář v Koutě, Fr. Regal,
kaplan v Kolíně, Václ. Nový, kaplan ve Velvarech,
Ant. Solfronk, farář v Přimdě.
Přečteny všecky došlé žádosti a návrh biskupské
konsistoře v Č. Budějovicích, jímž všickni žadatelé
za spůsobilé uznáni, načež vykonána volba.
Odevzdáno bylo 36 lístků hlasovacích a obdrželi:
dpp.: Ant. März 28 hl., Fr. Regal 3 hl., Ant. Solfronk
2 hl. a Jan Šindelář, Bedř. Šlajs a Václ. Nový
po 1 hlasu.
Zvolen tedy dp. P. Antonín März, farář
u sv. Anny v Koutě.
Některé črty z americké
výchovy.
U nás dítě není vedeno k té samostatnosti jako
v Americe. V nižších i vyšších školách již vyhledává
různé protekce, spoléhá na přímluvu otce, známého
atd., tím více pak v pozdějším žití tak se děje. A
mohou-li jen trochu, vydržují u nás dítě neustále
rodiče, pokud nevystuduje a nedojde zaopatření
V Americe se hledí na to, aby dítě již v útlém
věku zvyklo si spoléhati se na sebe a starati se o
svoji výživu.
Průměrná karriéra Američana bývá asi následovní:
Chodě ještě do obecných škol, živí se, jak předem
naznačeno, aneb jako roznášeč novin si vydělává,
později vstoupí na některou seminář a zde se živí
opět sám, i dříví štípá, v zimě led vytahuje, neb
pracuje o prázdninách v továrně.
Vystuduje-li podobný ústav, může se státi učitelem
v některé semináři a spoří opět, aby mohl studovati
universitu. V letě v universitních prázdninách je stále
učitelem a spoří na zimu, kdy opět pokračuje v uni-
versitních studiích. Plat jako učitel má poměrně vysoký
a v zimě pak snadno platí na př. 1 dollar týdně za
byt a za stravu.
Co zde pověděno, ovšem nehodí se na každého.
Mnohdy studuje universitu teprve po nejrůznějším
předchozím zaměstnání. Znám jest český zámožný
lékař, v Americe usedlý, který byl řadou po sobě:
roznášečem sirek, veřejným posluhou, sklepníkem,
obchodním cestujícím, topičem parníku, cestujícím
s časopisy, žurnalistou, konečně šel na universitu a
stal se doktorem lékařství.
Jiní o prázdninách na příklad přijmou místo kon-
duktora na dráze, při čemž vydělají 60—80 doll.
měsíčně, takže po několika měsíční službě jim zbude
dosti značný obnos, by mohli v zimě pokračovati ve
studiích.
Několik posluchačů bostonské university o prázd-
ninách jako agenti různých obchodů, rozváželi po
menších universitách patentní skládací stolice a pro-
dávali je studujícím.
Amerikán je též daleko čilejší než my, kde se
jedná o to něčemu se přiučiti, zvláště je-li to zdarma.
Znám jest hošík, asi 10letý, který vždy po škole
běhal hodinu cesty do stanice Essex-junction učiti
se telegrafovati. Stalo se náhodou, že se mu zalíbilo
telegrafování, i došel si k telegrafistce a požádal ji
beze všeho ostychu, by jej této zručnosti naučila. Jí
zalíbila se odvaha hošíkova i vzala si s ním práci,
a jednoho dne překvapil hošik otce sdělením, že umí
telegrafovati.
Předepsáno zákonem, jako u nás, jak dlouho
se má hoch řemeslu učiti, v Americe není. Mnohý
mladík, který ještě před 14 dny živil se chytáním
ryb a prodáváním jich po domech, dnes podráží
lidem boty. Zalíbilo se mu obuvnictví, učí se mu
několik dní a asi po čtrnácti dnech zařídil si vlastní
krámek po způsobu německých „Besohlanstaltů“.
Ovšem, jsou i v Americe rodičové, kteří platí
výživu i vzdělání svých dítek dosti draze. Ale zejména
v Novém Anglicku, tedy v nejvlastnější Americe,
jest jich přece jen značná menšina
Ze zmíněného chování dá se vysvětliti a pojmouti
pak povaha Američana jeho zvláštní ráz. My si
Američana obyčejně představujeme velice chladno-
krevného, nepřístupného jemnějším dojmům duševním
neb aspoň v sebe uzavřeného. Leč Američan je
obyčejně velice jemný, chová se vlídně k cizincům,
a přijde-li s ním i do bližšího styku v společnostech,
v náboženských kroužcích neb zednářských, pak
jeho přívětivé chování přivádivá až do rozpakův.
A při tom není přehnaně zdvořilým, lichotivým —
upřímné stisknutí ruky, přívětivé, usmívající se oko,
celý výraz obličeje působí neobyčejně příjemně,
přítažlivě, přátelsky. Ve svých vlasteneckých citech,
v nichž mnozí u nás jsou úplně lhostejní, je velice
nedotknutelný. Nepříznivou kritiku o něčem, co je
amerického pronésti, třeba by to této kritiky snad
zasluhovalo, toho on nesnese. (U nás nepříznivě
kritisovati — třebas konání a jednání úplně správná
značí prý pokrokovost a nadúroveň vzdělání). Ame-
rika jest mu zemí vší možné dokonalosti, na Evropu
se dívá jako na starý, zpuchřelý přežitý svět.
Kde je potřebí chladnokrevnosti a odvahy,
tam Američan své podivuhodné vlastnosti přivede
ku platnosti. Jedná vždy v čas a neohroženě. A přece
nikde nečiní dojem člověka tvrdého, spíše je mu
vlastní jakási měkkost v povaze a tvrdý, necitelný
člověk nebývá vůbec v Americe oblíben.
Zprávy různé.
Děkanem domažlickým zvolen byl při volbě
vykonané dne 24. t. m. rodák zdejší důstojný Pán
p. P. Antonín März, farář u sv. Anny na
patronátě říšských hrabat ze Stadionů, 28 hlasy
z přítomných 36 obecních starších. Překvapující tato
většina nejlepším jest svědectvím, jaké oblibě i důvěře
nový náš správce duchovní se těší, i můžeme směle
říci, že volbou tou vyhověno bylo všeobecnému přání
obyvatelstva jak Domažlického tak i venkovského.
Úmrtí. V ponděli dne 22. t. m. zemřel v Klenči
v požehnaném věku 86 let nestor rakouských pošt-
mistrů pan Václav Schaffranek, který na
tamnější poště od roku 1832, tedy skoro 68 roků
Schůze obecního zastupitelstva
kr. města Domažlic
Andersenovy pohádky.
(K světovému vydání jich v českém rouše.)
Tak jakoby se vracely staré, zlaté časy. Národové
Evropy usedají ke krbům svých domácností a poslouchají
pohádky. Rus, Francouz, Angličan, Němec, Holanďan,
Švéd zapomínají na chvíli, že nad střechou táhnou
mračna — bezová matička v zeleném obleku jako
listí bezu, posetém velikými bílými květy vystoupila
z čajové konvice a dokázala zázrak — svět, unavený
a zemdlený honbou po chlebu i po výboji vzpomíná na
nejkrásnější svoje léta, na svoje mládí, vrací se k nim
a okřívá.
„Daleko odtud, tam, kam vlaštovky létají, když
nastane zima, žil král — a ten měl jedenáct synů
a jenom jednu dceru — —“ ne tisíce a tisíce, ale
miliony a miliony lidí, velkých i malých, se zlatými
kadeřemi i bílými šedinami přitulují se do klína babič-
čina, poslouchají — poslouchají — meluzina hvízdá,
zima a mráz života kreslí a maluje studené květy na
oknech — ale duši a srdci je líp, je jim jako stromům,
když jarní větry zavanou a míza zaproudí pod korou.
A tím čarodějem, jenž svět zastavil na okamžik v roze-
chvěném jeho letu ku předu a přivolal ho k útulnému
koutečku, kde pohádky mívaly svůj domov, aby si
odpočinul, aby ulevil svojí ustarané a štvané hlavě, je
Hans Christian Andersen, jehož jméno volá najednou
příslušníky několika národů jako kouzelná hudba za
sebou, nikdo se nevzpírá, každý ho následuje a všichni
poznávají, že přece jenom bývalo a je nejlíp, když
duše, srdce i hlava dovede ještě pochopiti a dovede
porozuměti, co za taje a co za kouzla skrývá se v bá-
chorce a pohádce.
Už dávno víme, že nejsou jenom pro děti — že
jsou pro veliký i malý svět — člověk prožil řadu let
v úsilovné práci a vysilujícím snažení, všechny stupně
vzdělání i umění má za sebou — stojí nahoře a přece
je mu teskno a smutno a hle — on vrací se dolů,
bohat vědomostmi a zkušenostmi, znavené jeho oko se
rozžehuje jiskrami, vylétnuvšími z popelu ohníčka, jenž
před dlouhými a dlouhými lety uhasl, znovu jej rozdělá,
plamínek zasvítí, mládí jakoby se vracelo a duši je tak
milo a teploučko a hlava se usmívá a poslouchá,
poslouchá, jak císaři čínskému umělého slavíka udělali,
jak krásně zpíval, jak démanty a zlatem svítilo jeho
tělo — najednou cosi prasklo — slavík dozpíval —
císař sesmutněl, churavěl, umíral, smrť stanula v jeho
hlavách a císař zatoužil po tom drobném, malém, neú-
hledném ptáčku, pravém slavíku, jehož kouzlaplnou
píseň žádné světa umění nedovede ani nahraditi ani
napodobiti. A už sahala Morana na císařovo tělo —
v tom slavík, živý pták, král ptactva zazpíval — a
život vrátil se do chladnoucího a tuhnoucího těla
a úsměv oživil zsinalé tváře. Kdo by nerozuměl, kdo
by nepochopil, kdo by neokřál při takových pohádkách,
jež tolik a tak velikou životní pravdu hlásají a mile
vtělují prostými, nehledanými slovy, ale při tom tak
nevystihle lahodným a krásným způsobem.
Andersenovy pohádky nastupují v nádherném rouše
okázalou pouť do šírého světa. Ze severu dolů letí
vlaštovička a na křídlech jejích, pásem připevněno
k nejsilnějšímu brku, sedí malé děvčátko rusých kadeří,
roztomilé a přívětivé. Pohádku nese vlaštovička ze se-
veru dolů, a národové, pod jejichž krovy vlaštovičky
bývaly domovem, vítají její návrat a radují se z jejího
objevení. Elektrická světla planou nad domy, ale pod
střechami najde svoje bývalé místečko staré křesadlo,
které vojín pro ohyzdnou čarodějnici z podzemí vynesl
na světlo a které mělo báječnou moc. V novém rouše
jdou do světa — s básníkem pohádkářem přichází
básník malíř, jenž svými kresbami k pohádkám dánského
mistra pohádkáře teprve světu ukázal a pověděl, jak
se na ně díval, jak je poslouchal a jak je pochopil
veliký umělec. Tak mile, tak přirozeně a při tom
s takovým vystižením ducha pohádek, jimž lehýnký
úsměv satiry poletuje kolem hebkého pýří, podány a
provanuty jsou illustrace Tegnerovy k Andersenovým
pohádkám, že první mistři nár dů sklánějí se před tímto
proniknutím klassického pohádkáře, a že v nadšení
volá švédský malíř Edelfelt: „Andersen musí v Elysiu
usmívati se spokojeně, když vidí svoje nesmrtelné
pohádky illustrované umělcem jako je Hans Tegner“.
Slovy nelze pověděti hřejivý dojem, jenž vane z tohoto
průvodu malíře umělce. Pohádky, dávno a dávno zapo-
menuté a z hlavy i ze vzpomínek vyvanuté, jako bílá
pára ze země vyvstávají ze šachty zapomenutí, a znovu
a znovu díváš se na obrázek a nemůžeš se nasytiti a
nemůžeš se dost vynadívati. — Chápeme obdiv a radostné
rozechvění slavného ruského malíře Rěpina, jemuž při
pohledu na Tegnerovy illustrace vytryskl z duše upřímný
povzdech: „Všechny illustrace k Andersenovým povídkám
jsou pravé perly umělecké fantasie, že nelze ani nikdy
býti unaven jich prohlížením. Opět a opět pokochal
jsem se v těchto nádherných pracích, jichž formální
provedení mne závistí naplňovalo“. Řada jiných posudků,
pod nimiž čteme nejzvučnější jména evropská, leží před
námi, pročítáme je, ze všech vytryskuje upřímné uznání,
Besidka.
