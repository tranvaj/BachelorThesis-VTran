Ročník XXIX.
V Domažlicích dne 25. srpna 1900.
Číslo 35.
POSEL OD
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně .
1 korunu 80 haléřů
2 koruny 46 haléřů
za hranice
.
ročně .
7 korun 20 haléřů.
.
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
ČERCHOVA
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Dypsání volby
obec. zastupitelstva.
U veřejnou známost uvádím, že volba
nového obecního zastupitelstva konati se bude
ve dnech 3., 4. a 5. září 1900, každého dne
ráno v 8 hod. počínaje, v zasedací síni v radnici
a sice v tomto pořadí:
III. sbor voličský
dne 3. září 1900, jenž volí 12 výborů a
6 náhradníků,
II. sbor voličský
dne 4. září 1900, který volí 12 výborů a
6 náhradníků,
I. sbor voličský
dne 5. září 1900, jenž volí též 12 výborů a
6 náhradníků.
Připomínám, že každý, kdo má právo
voliti, může ze všech volitelných údů obce
voliti, nehledě ku kterému voličskému sboru
náležejí, že koná se volba lístky hlasovacími,
na které napíše volič jména, kdož mají dle
vůle jeho býti údy výborovými a kteří ná-
hradníky, avšak má jich napsati jen tolik,
kolik má voliti údů výborových neb náhrad-
níků sbor voličský, k němuž volič náleží a
napsal-li by jich více, že nebude se míti žádného
zřetele ku jménům na lístku hlasovacím po-
sléze napsaným, která jsou přes počet a ko-
nečně, že volič, který by přišel do shromáždění
volebního, když bylo jeho jméno již vyvoláno,
může svůj hlasovací lístek teprve odevzdati,
když jest celý seznam voličů přečtěn a má
se tedy za tou příčinou u komise hlásiti.
Z purkmistrovského úřadu kr. m. Domažlic
Purkmistr:
dne 22. srpna 1900.
PETR HANA.
Pánům voličům kr. I. Domažic!
Opět nadešla doba, kdy přistoupiti máme k voleb-
nímu osudí, abychom do samosprávy obecní nové
zástupce si zvolili. Výbor politického spolku uznávaje
toho potřebu, aby z nové volby vyšli mužové obecné
důvěry, chce, aby volby vykonány byly po vzájemné
úradě a dohodnutí, aby zvoleni byli skuteční zástupci
občanstva a voličů, mužové, kteří by zkušenostmi
a vědomostmi svými přispěli ku povznesení města
a jeho hospodářských poměrů a k poctivému a
nestrannému provádění samosprávy obecní. A aby
i zájmy pánů voličů ochráněny byly, budiž přijato
za zásadu, by každý sbor volební jen ze svého středu
kandidáty si vybral a je volil, neboť jen takto všecky
třídy voličů a poplatníků v příštím obecním zastupi-
telstvu zastoupeni budou.
Veden těmito zásadami ustálil se výbor politického
spolku ve srozumění a souhlasu zástupců všech tříd
volebních na těchto návrzích, které zde předkládá:
Na základě usnesení schůze tak zvaného širšího
sboru důvěrníků budiž zvolen tak zvaný užší sbor
důvěrníků, do něhož by každý sbor volební 5 až 7
svých zástupců vyslal a tento užší sbor vypracoval
by pak kandidátní listinu 12 výborů a 6 náhradníků
z každé třídy volební. Návrhy tyto předloženy budou
veřejné schůzi voličů III. třídy dne 29 t. m. a schůzi
voličů II. třídy dne 30. t. m. Schůze tyto ohlásí
politický spolek ještě zvláštními plakáty na rozích
města.
Účel těchto schůzí bude, aby se o navržených
kandidátech pojednalo a hlasováním přítomných zajistil
se souhlas nebo nesouhlas pánů voličů a dle toho
aby se pak listina opravila a sestavila.
Páni voliči I. třídy mohou se poraditi o kandi-
dátech svých samostatně.
Agitační výbor, který se pak zřídí z navržených
kandidátů a z výboru politického spolku, provede
pak další kroky volební.
Páni voličové! Tímto způsobem chceme z veške-
rého voličstva vybrati muže spůsobilé, kteří nehledíce
osobního svého prospěchu, jen rozkvět a blaho obce
na zřeteli míti budou. Chceme utvořiti z uvědomělých
voličů jeden mohutný celek, který by veškerým poku-
sům jednotlivců utvořiti strany jiné rázně čelil, žádným
nátlakem se svésti nedal, nýbrž k volbě jednotné
pro mír a vzájemnosť občanskou v našich milých
Domažlicích čestně pracoval. Taková buď naše
volba — jednotná a otevřena a jen za společnou
dobrou věc vedena!
Výbor politického spolku v Domažlicích
dne 23. srpna 1900.
Slet sokolské župy plzeňské
v Staňkově.
V neděli dne 19. srpna 1900 konala sokolská
župa plzeňská letošní župní slet v městýsi Staňkově.
Slet ten vydařil se za krásné pohody nad oče-
kávání skvěle a ponese pro posilnění českého živlu
v Staňkově zajisté ovoce to nejkrásnější. Město samo
odělo se v den ten v důstojný slavnostní háv; ze
všech skorem domů vlály prapory v barvách českých,
průčelí domů i okna byly na mnoze vkusně deko-
rovány a ozdobeny případnými transparenty a různými
hesly.
Jednoty v župu sdružené sjížděly se již v ranních
a dopoledních hodinách do Staňkov, kde byly na
nádraží jednotou staňkovskou uvítány a pak za
zvuků střelecké hudby domažlické do města uvedeny.
O 3. hod. odpolední seřadil se poblíže nádraží
mohutný a malebný průvod, v jehož čele kráčel
místní hasičský sbor, dámy staňkovské a pak vlastní
průvod sokolský, v němž zastoupeny byly následující
jednoty: Cyklistický odbor „Sokola“ plzeňského
(9 čl.), Domažlice (35 čl), Koloveč (18 čl.), Blovice
(13 čl.), Spál. Pořič (4 čl.), Nýřany (21 čl.). Plzeň
(63 čl.), Plzenec (6 čl.), Kralovice (11 čl.) a Staňkovy
(28 čl.). V předu sokolského průvodu kráčeli zástup-
cové Č. O. S. bří. dr. Vaníček a F. Müller, čtyři
zástupci župy Rokycanovy se svým náčelníkem
župním br. Rochem, pak četa starostů a za těmito
šest praporečníků se třemi prapory.
Průvod ubíral se městem, bouřlivě obecenstvem
pozdravován, na cvičiště na louce za pivovarem
upravené, kde po příchodu pozdravil Sokoly jednatel
místní jednoty br. Hana. Po něm za sokolskou župu
plzeňskou promluvil starosta Sokola plzeňského br.
J. Kessler, který zastupoval župního starostu br. Dr.
V. Petáka, jenž pro nutné zaneprázdnění se byl
omluvil.
Řečník uvítal celé shromáždění a vzdal díky
obci staňkovské a její obyvatelstvu za přijetí, jehož
se dostalo sletu župnímu a tělocvičné jednotě staň-
kovské za uspořádání sletu a vítal za ohromného
souhlasu přítomné zástupce České Obce Sokolské:
náčelníka Dr. Vaníčka, zpravodaje Müllera a zástupce
župy Rokycanovy, načež líčil úkoly a cíle Sokolstva
českého a vřelými slovy vzpomenul tvůrce a zakla-
datele sokolských jednot br. dr. Miroslava Tyrše,
jenž hlásal lásku k vlasti a svobodě a jenž kráčel
za heslem: V mysli vlast, v srdci smělost, v páži
sílu. Poukázal dále na snahy Tyršovy, který si přál,
aby při dobrovolné práci vedle pěstování českého
ducha povstalo ušlechtilé české bratrství, nejkrásnější
rovnost. Vzpomínaje letmo předních zásad Tyršových,
vyzýval přítomné, by pěstováním ducha Tyršova
ctili památku prvního Sokola, (Výborně). Řečník
na to žádal přítomné jednoty, by jednotu staňkovskou
na rozhraní jazykovém postavenou a na jejíž posilnění
slet tento hlavně pořádán byl, ze všech sil podpo-
rovala, aby tato co nejdříve domohla se vlastního
stánku. Konečně nabádal sdružené jednoty, hlavně
pak cvičící členstvo, k pilné práci pro příští slet
České Obce Sokolské v Praze r. 1901 konaný, aby
župa plzeňská v šlechetném zápasu o palmu vítězství
stála v prvních řadách dle velikosti a významu její.
Zmíniv se ještě s povděkem a za všeobecného sou-
hlasu o záslužné činnosti národního učitelstva na
poli tělocvičném, jímž nejlépe zaručuje se dorůst
Sokolstvu, vzdal díky technickému vedení župy a
provolal župnímu sletu a českému Sokolstvu upřímné
„Na zdar!“
Nadšená slova řečníka setkala se s plným sou-
hlasem všech přítomných a byla na konec bouřlivým
potleskem odměněna.
Na to odebrali se cvičenci do šaten, odkud
rázem půl 5. hod. vstoupili pod vedením župního
náčelníka br. J. Alexandra z Plzně na cvičiště, kde
nastoupili ve třech proudech, v počtu 140 borců, ku
cvičením prostným s dlouhými tyčemi. Provedeny
byly čtyři oddíly bezvadně a hladce a obecenstvem
hojným potleskem, který od oddílu k oddílu se
stupňoval, odměňovány. Na to nastoupeno v družstvech
ku cvičení na nářadí se střídáním. Také tu cvičeno
bylo vesměs velmi dobře a mnohými borci před-
vedeny byly výkony v pravdě dokonalé. Po ukončení
cvičení na nářadí nastoupil župní sbor cvičitelský
a vzorná družstva ku cvičení na bradlech. Cvičila
3 družstva plzeňská a jedno družstvo domažlické.
Výkony těchto družstev sledovány byly s nevšední
pozorností jak odborníky tak i laiky, a doznaly
všeobecné zasloužené pochvaly.
Zdařilé to veřejné cvičení zakončeno bylo efektním
kroužením kuželí, jež bylo korunou celého cvičení,
načež cvičenci, provázeni jsouce bouřlivou pochvalou
a potleskem obecenstva, cvičiště opustili.
Po veřejném cvičení uspořádána byla v parku
pivovaru zdařilá slavnost, při níž účastníci v milé
a přátelské zábavě setrvali až do odjezdu večer-
ních vlaků.
Pozdravné telegramy k župnímu sletu zaslali:
Br. dr. Maličký z Hořovic za župu Rokycanovu,
„Sokol“ ve Volyni, „Sokol“ v Kralovicích. Ku konci
našeho referátu nesmíme opomenouti sděliti, že ku
sletu schválně se dostavil náčelník sokolské jednoty
v Norimberce br. M. Březina, která chtěla původně
vyslati celé družstvo, což však pro nastalé překážky
„P. O.“
odloženo na příští slet župy plzeňské.
Zprávy různé.
Jednota samosprávných úředníkův obecních a
okresních v království Českém koná ve dnech 7., 8.
a 9. září 1900 ve staroslavném královském městě
Domažlicích za protektorátu slavného okresního
výboru a slavné rady městské svůj XV. sjezd.
Pořad sjezdu: V pátek dne 7. září 1900 o půl 9.
hod. večer dostaví se účastníci sjezdu ku přátelské
zábavě, jež koná se s koncertem v hotelu „u Černého
koně“. V sobotu dne 8. září 1900 o 8. hod ranní
shlédnutí památností městských. O 10. hod. dopoledne
shromáždění v zasedací síni městské radnice s tímto
pořádkem: 1. Uvítání a zahájení sjezdu. 2. Přednáška
předsedy kol. JUDra Jana Uchytila, úředníka okres-
ního výboru na Král. Vinohradech „O upravení práv-
ních poměrů úřednictva samosprávného“. Přesně o 12.
hod. pol. společný oběd ve dvoraně hotelu „u Černého
koně“. O 3. hod. odpol. společná vycházka k pomníku
statečného obhájce práv lidu Chodského, Jana Slad-
