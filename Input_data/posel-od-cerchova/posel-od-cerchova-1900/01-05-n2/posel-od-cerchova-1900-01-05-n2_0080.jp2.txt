veřejné knihovny, na př. obec Newton (24.000 oby-
vatel) má od roku 1869 knihovnu lidovou s 35.000
svazky a dává 8000 zl. ročně na knihy.
Americké knihovní družstvo (A. L. A. = Ame-
rican library association) neustále zlepšuje knihovny,
řídíc se heslem: Nejlepší četbu pro nejširší čtenářstvo
za nejlacinější peníz!
V Americe mají pro cvičení knihovníků — školu!
Tam vydávají katalogy, jež se od správy ministerstva
vyučování zdarma rozesílají. Katalogy sepisuje 75
odborníků, kteří nejvhodnější knihy doporučují. Ná-
vod je od A. Cuttera a je též zdarma rozesílán. —
Melvil Dewey v brožuře své dává praktické pokyny,
jak se mají knihy tříditi a spravovati. Index Poolův
na 4800 sloupcích ve 350.000 poznámkách poučuje
o všech, od začátku 19. století vydaných časopisech.
Peníze na knihovny dávají obce, jež vybírají
„daň knihovní“, a stát. Dále boháči američtí věnují
ohromné obnosy peněz na knihovny, na př. E. Vratt
dal Baltimoru knihovnu v ceně 31/2 mil. zl., v Chicagu
W. Newberry — za 8 mil. zl. a John Crear za 6
mil. zl., v New-Yorku dal E. Tilden za 15 mil. zl.
knihovnu obci k veřejné potřebě. Podobně děje se
i v jiných obcích.
Andrew Carnegie zakládaje v rodné obci Pitt-
sburghu knihovnu pravil: „Nejlepší dar obci
dle mého názoru je veřejná knihovna;
pokud jsem byl dělnickým tovaryšem v obci této,
otevřel nám obršt Anderson svou knihovnu o 400
svazcích; když jsem se probíral těmi poklady —
přísahal jsem, že, zbohatnu-li jednou, zřídím veřejnou
knihovnu, bych jiným chudým tovaryšům podobně
posloužil.“ — Na knihovnu věnoval A. Carnegie
na 2 mil. zl.
Zprávy různé.
Schůze skupiny místních odborů Národní Jednoty
Pošumavské na Domažlicku a Horšovotýnsku, koná
se dne 6. ledna 1900 o 1. hod. odp. v hostinci p. Fr.
Görga v Domažlicích, s tímto programem: 1. Zahájení
schůze předsedou. 2. O zřízení zimní hospodářské
školy v Domažlicích. 3. Zprávy o činnosti jednotlivých
odborů. 4. O některých úkolech skupiny. 5. Volné
návrhy, přání a dotazy.
Školská otázka. Na schůzi lidu píseckého, které
účastnili se zástupci obce a všech tříd, přijata tato
resoluce: 1. Uznáváme školu národní za nejdůleži-
tější instituci zřízenou pro vzdělání, pokrok a národní
výchovu. 2. Svorně o to se zasadíme, povznésti ji
na vysoký stupeň dokonalosti tím, že budeme podpo-
rovati vše, co by jí bylo ku prospěchu a odstraňovati,
co jí škodí. Z té příčiny žádáme: a) aby snahám
učitelstva po vyšším vzdělání vyšlo se na příslušných
místech s největší blahovůlí vstříc; b) aby výchovná
činnost učitelstva ve škole i mimo školu nebyla ome-
zována a občanská svoboda nezkrácena jim dána;
c) aby odpomoženo bylo hmotné bídě učitelstva splně-
ním jejich oprávněného požadavku jednotného služ-
ného, rovného čtyřem nejnižším třídám úřednictva
státního; d) aby obsazování míst dělo se dle určitých
a všude platných zásad.
Karel Kovařovic již dokončil novou operní skladbu
na libretto Šípkovo. Je to řada souvislých a drama-
ticky spojených „lyrických scén,“ v nichž zpracoval
Karel Šípek — autor libretta k mistrovým „Pso-
hlavcům“ — motivy „Babičky“, světoznámé povíd-
ky Boženy Němcové.
Osobní. Zdejší rodák p. Karel Kostlivý,
vrchní inženýr c. k. rak. státních drah v Praze,
jmenován byl zemským stavebním radou.
Zákon o zrušení novinového a kalendářového
kolku, jenž byl císařem 27. prosince 1899 potvrzen
a v úřadním listě o Sylvestru vyhlášen, zrušuje novi-
nový a kalendářový kolek od 1. ledna r. 1900.
Vláda byla zároveň zmocněna, aby až do konce září
r. 1900 vracela kolkovní poplatek za kalendáře r. 1899
kolkované, ale neprodané, není-li na nich stopy užívání.
Nový rok 1900 jest rokem obyčejným a má
365 dní, v kalendáři juliánském čili ruském je však
rokem přestupným a má 366 dní. Rok tento stojí ve
znamení planety Jupitera. Povětrnost 1900 jest dle
předpovědí stoletého kalendáře spíše suchá a studená,
než teplá. O lednu praví se v obecné mluvě: Jeli
teplo v lednu, sahá bída ke dnu. Na tři krále —
zima stále. Na tři krále mnoho hvězd — bude mnoho
bramborů. Fabiánské zimy (dne 20. ledna) bojí se
i cikáni. Je-li teplý leden, z korce mandel jeden
(málo). Je-li novoroční noc tichá a jasná, bude dobrý
rok. Jaké počasí na sv. Makaria (2. ledna), takové
bude po celý měsíc září. Neprší-li na sv. Pavla a
10. ledna nesněží-li, bude úrodný rok. Je-li mnoho
sněhu v lednu, bude hodně píce, ale málo zrní. —
Jaro započne dne 21. března ve 3 hodiny ráno,
léto dne 21. června v 11 hodin v noci, podzim 23.
září ve 2 hod. odpoledne a zima dne 22. prosince
o 8. hod. ranní. Zlatý počet jest jednička, číslo
slavnostní 25. Slavnost Jména Ježíš padne na 14.
ledna, devítník na 11. únor, popeleční středa na
28. únor, Hod Boží velikonoční na 15. dubna, svato-
dušní na 3. června. Masopust potrvá od 7. ledna
až do 27. února, tedy 7 neděl a 2 dni. Od popeleční
středy do Nejsvětější Trojice jest 65 dnů. Nedělí po
Zjevení Páně jest 5, postních neděl 6, po svatém
Duchu 25. Suché dni padnou na 7., 9. a 10. března,
na 6., 8., a 9. června, na 19., 21. a 22. září, na
19., 21. a 22. prosince. — Roku 1900 budou dvě
zatmění slunce a jedno zatmění měsíce, z nichž
v našich krajích však toliko první bude viditelno
Zatmění slunce bude dne 28. května od 2. do půl 6.
K.
hod. odpoledne, částečné zatmění měsíce připadne
13. června o 4. hod. 22. m. ráno. Kruhovité zatmění
slunce, které připadá na 22. listopad, nebude v našich
krajích viditelno. Rok 1900 počíná i končí pondělkem
a čítá 52 neděl a 15 svátků mimonedělních či 67
dní svátečních a 298 pracovních. Pašijové dny při-
padnou na 12., 13. a 14. dubna.
Řádná valná hromada hospodářsko-rolnického
spolku za venkovské obce okr. Domažlického konala
se dne 31. prosince 1899 o 10. hod. dop. v sále
hotelu „u Černého koně“ v Domažlicích, za četného
účastenství rolníků z okolí. Schůzi zahájil a řídil
předseda spolku p. Václ. Vondrovic. Jak důležitý
spolek ten pro naše rolnictvo jest, vysvítá z před-
nesených zpráv. Dle zprávy jednatele p. Jana Ko-
nopa z Havlovic, čítá spolek 236 řádných členů,
během roku přistouplo 55 nových členů. Výbor ko-
nal v uplynulém roce 7 schůzi a spolek 1 valnou
hromadu a 1 členskou schůzi. V první řadě staral
se výbor, by opatřil svým členům laciné hnojivo,
semena a různé potřeby hospodářské, dále by ho-
spodářové naši nekupovali u firem německých a ži-
dovských, národu našemu nepřátelských, by neplnili
kapsy našich nejúhlavnějších odpůrců. Dle této zprávy
vysvítá dále, že spolek objednal během roku všech
potřeb hospodářských za 6241 zl. 76 kr. a sice ob-
jednal 7 vagonů umělého hnojiva, 3 vagony dobytčí
soly, 22 m. ctů. ledku, 6 m. ctů. jetelového semene,
27 pytlů lněného semene, 5 m. ctů. mazání na vozy,
a jiné hospodářské potřeby. Spolek žádal zeměděl-
skou radu za podporu k pořádání přednášek ve spolku.
Žádosti této vyhověno, a dne 22. ledna přednášel p.
Rud. Treybal, ředitel hosp. školy v Plzni, a dne
31. prosince p. Fr. Šup, městský zvěrolékař v Do-
mažlicích. Za tyto poutavé a velice poučné přednášky
vzdal výbor pp. přednášejícím nejsrdečnější dík.
Další žádosti podané zemědělské radě za poskytnutí
druhého subvenčního býka a čistokrevných jalovic
plemene simenského bylo vyhověno. Velitelství c. k.
hřebečního ústavu v Písku ochotně vyhovělo žádosti
spolku a přidělilo hřebčinské stanici zdejší 3 chlad-
nokrevné hřebce plemene belgického. Přičiněním
spolku konán dne 16. července velký tábor lidu na
Hrádku pod pomníkem Jana Sladkého-Koziny, na
kterém věcně promluvil zemský poslanec p. Ant.
Černý a tajemník združení českých zemědělců
p. Em. Hrubý. Účastenství táboru bylo veliké a jest
si přáti, by podobné velké schůze pořádány zde byly,
na kterých tlumočena by byla přání a stezky našeho
lidu českého. V tomto roce za delegáta do zeměděl-
ské rady zvolen byl pokladník spolku p. B. Rojt,
a lze doufati, že tento jako rolník, zájmy stavu rol-
nického co nejlépe hájiti bude. Ve zprávě jednatel-
ské a pokladní vylíčena dále drobná práce, z které
přítomní členové nabyli pevného přesvědčení o dů-
ležitosti jednoty hospodářské. Který rolník se tomuto
združení vyhýbá, dokazuje, že nepochopil význam
pokroku hospodářského a že mu na zvelebení vlast-
ního stavu, jakož i na prospěchu svém vlastním ne-
záleží. Před ukončením valné hromady přednášel p.
Fr. Šup, městský zvěrolékař „o první pomoci při
porodu hosp. zvířat.“ Jeho poutavá přednáška byla
s velkým povděkem přijata. K další činnosti zdru-
žení našich rolníků přejeme hojného zdaru.
Státní subvence, pokračovacím školám průmyslo-
vým ministerstvem vyučování povolené, obnášejí pro
rok 1899: v Domažlicích 600 zl., v Nové Kdýni
230 zl, v Kolovči 320 zl., v Chudenicích 230 zl.
Co jest interkalár? Interkalár jsou peníze uše-
třené okresními školními radami na učitelstvu. Jsou
to peníze získané zřejmým porušováním zákonů. Dle
platných zákonů má býti na každé uprázdněné místo
učitelské vypsán ihned konkurs, a místo má býti
obsazeno nejdéle do 6 neděl. Avšak okresní
školní rady vypisují místa za půl roku, za rok, ba
někdy i později Prázdné místo zastává zatím
někdo za 360 zl. Z učitelstva nikdo definitivního
místa dostati nemůže, dokud nebyl konkurs vypsán.
Tím jsou kompetenti zkráceni o značné sumy. Naše
krásná česká vlast vydělá si takovým způsobem na
bídně placeném učitelstvu svém přes 100.000 zl. ročně!
Okresní školdozorce v Horšovu Týně, cvičný
učitel Jan Mugrauer, jmenován byl okresním škol-
dozorcem pro německé školy ve školním okresu
labsko-ústeckém.
Sbor dobrovolných hasičů zdejších odbývá v
neděli dne 7. ledna 1900 ve 2 hodiny odpoledne
v místnosti spolkové v hostinci „u zlatého Iva“
svoji celoroční valnou hromadu s následujícím
pořadem: 1. Čtení zápisu poslední valné hromady.
2. Zprávy spolkové: a) jednatele, b) pokladní,
c) pohřební výpravy, d) přehlížitelů účtů, e) dozorce
náčiní. 3. Volba výboru. 4. Volba delegátů do okresní
hasičské jednoty. 5. Zpráva velitelství. 6. Volné
návrhy. V případě nesejíti se dostatečného počtu
členů, odbývá se táž valná hromada o hodinu později,
bez ohledu na počet členů.
Ze Lštění. (Dětské vánoční divadlo.) Pořádání
dětského divadla v době vánoční stalo se u nás již
pravidlem. Před dvěma roky bylo započato „Slepou
babičkou“ od Fr. Pravdy, kterou tehdy s dětmi
nacvičily sl. M. Oulíková a sl. M. Wenigová. Novinka
ta byla přijata s velikou radostí od celé osady. Loni
s týmž výsledkem uspořádána byla báchorkovitá hra
„Hlehletel v černém lese.“ Zájem o divadlo rok od
roku stoupá, těší se na ně mladí i staří. Z toho
důvodu rozhodli se pp. učitelé zdejší pořádati před-
stavení i letos. Vybrán poněkud těžší kus: „Cizinci
o štědrém večeru“, vánoční hra pro dítky se zpěvy
od P. J. Baara. Nápěvy a hudba od J. Soukupa.
Vedení zkoušek, které byly konány bedlivě plných
šest neděl, vzali na se sl. Wenigová a p. učitel
Jos. Karlík. Hráno bylo dne 31. prosince dvakrát:
v poledne před školní mládeží, večer pro dospělé.
Úspěch hry a účinek její na posluchačstvo byl pře-
kvapující. Radost bylo pozorovati ty ctižádostivé mladé
herce a herečky! Rodiče, staří muži, babičky —
všichni byli dojati tou živou a čilou hrou dětí, obdi-
vujíce se jim, jak zřetelně přednášejí, jak jasně zpívají
a jak dobře naučily se úlohám. Radost byla všeobecná,
chválil kdekdo. To za zásluhu ať přičtou si ti, kdož
nejvíce o hru se přičiňovali. Pěkně předneseny i
obtížné zpěvy a koledy za průvodu dobře sehraného
sexteta, skládajícího se z pp. učitelů školy Kanické
a pp. kandidátů učitelství. Jen jedna věc v obecenstvu
vadila. Od mužského posluchačstva čekali bychom
více šetrnosti k dětem, aby totiž před a mezi před-
stavením nekouřili; pánové jistě pozorovali jak se
dětem namáhavě zpívá v tak hustě začazené místnosti.
Čistý výnos byl věnován na zakoupení učebných
pomůcek pro školu. Ku konci nutno dodati, že bylo
učitelstvu zdejší školy poděkováno za opravdové
snahy o zvelebení školy a osady. Budiž tato uznalost
osadníkův spojena s prosbou referentovou, neupouštěti
ani v příštích letech od dětského divadla — důleži-
tého prostředku vzdělávacího na venkově.
Dozvuky k demonstracím v Domažlicích. Ozná-
mili jsme svého času v tomto listě, že někteří zdejší
občané, kteří súčastnili se průvodu demonstrativního
dne 27. října roku minulého za příčinou zrušení ja-
zykových výnosů, byli pohnáni na základě udání
zdejšího četnictva před soudnou stolici a obviněni
ze zločinu §. 65. lit. b). Po vyslechnutí zmíněných
občanů soudním adjunktem p Boučkem, byla akta
soudní věci této se týkající postoupena c. k.
státnímu návladnictví do Plzně, které po krátkém
čase zastavilo šetření v příčině §. 65 a podalo ža-
lobu na tyto občany pouze z přestupku nedovoleného
shromažďování. Pro nedostatek důkazů byli však pp.
Ant. Martinovský, typograf, Fr. Zbíral, podstarší v
městském pivovaře a Václ. Hůrka, řezbář, soudcem
zdejšího okr. soudu úplně obžaloby sproštěni. Zdejší
okres. hejtmanství však vyžádalo si veškeré spisy v
příčině této zavedené a uznalo dříve nevinné nyní
vinnými a začátkem tohoto nového roku dobrotivě
obmyslilo je peněžitou pokutou 2 zl. ve prospěch
místních chudých neb 12 hodinovým žalářem za to,
že průvod tento nebyl okresnímu hejtmanství ozná-
men a tímto také povolen, ačkoliv policejním úřadem
domažlickým zpěv i průvod městem se dovoloval.
Jest přece zde alespoň viděti tu dobrou snahu,
že jistí faktorové mají dobrý a šlechetný úmysl, vzpo-
mínati v tomto zlém čase na naši chudinu! Jak as
zachovají se ostatní okresní hejtmanové v jiných
městech v Čechách i na Moravě, kde ve větším a
nebezpečnějším rozsahu podobné demonstrace se
prováděly a mnoho občanů obviněných také z těchto
samotných paragrafů osvobozeno bylo, budou nuceni
všichni ve prospěch týž peněžní obnos odvésti?
Těch bude zajisté velmi poskrovnu! Odsouzení upo-
zorňují, že vrátí se k celé afeře demonstrativní ještě
jednou a uveřejní ji v listech podrobněji a
vše náležitě do jasného světla postaví. Mají látky
po ruce dostatek, aby obecenstvu zdejšímu, které
očekávalo jak věci vyřízeny budou, pravdivě a
náležitě věc vysvětlili. Jak se proslý-
chá, podají důležitý dotaz na patřičná
místa na chování se jistých osob při
těchto demonstracích, jakož i na netaktné jich
jednání!
Osvobozeni. Jak jsme svého času sdělili, byla
i v Nové Kdýni celá řada mladíků vyšetřována, že
po zrušení jazykových výnosů vytlouci měla několik
málo tabulek okenních. Truhlářský pomocník Sysel
do konce nevině vězněn po celý týden. Ježto žádných
důkazů nebylo, propustil soudce p. JUDr. Rainer po
obhajovací řeči p. JUDr. Jos. Brauna obviněné z
obžaloby a zamítl nárok poškozených. Bylo by za-
jímavo zvědět, z jakého podnětu uvaleno podezření
na tyto hochy a kdo nahradí Syslovi onen týden
věznění?!
Přednáška v Staňkově. Dne 6. ledna odpoledne
o 2. hod. konati se bude schůze místního odboru
Národní Jednoty Pošumavské, na níž promluví řiditel
p Rudolf Treybal z Plzně.
Industriální učitelky. Svobodné neb ovdovělé
učitelky ženských ručních prací, které vykonaly s vý-
sledkem předepsanou zkoušku, vyučuji trvale na
jedné nebo více školách alespoň 16 hodin týdně
ručním pracím a osvědčily se jako řádné ve svém
oboru, jmenuje c kr. zemská školní rada v souhlasu
se zemským výborem definitivními, s nárokem na
služné beze všeho dalšího přídavku a na výslužné.
1. leden letošního roku znamená pro obyvatelstvo
říše rakousko-uherské den radosti. Tentokráte už do
opravdy zavedena korunová měna, a považte ty vý-
hody: který domácí dostával 1000 zl. nájemného,
dostane nyní 2000 korun, která dcera měla až potud
10.000 věna, má od nového roku 20.000, měl-li kdo
u někoho pohledávku 500, obnášeti bude tato po 1.
lednu 1000 atd a i nám ostatním ubohým poplat-
níkům, jichž majetek stížen dluhy, anebo kteří ani
tyto nemají, zdvojnásobí se toto — nic. Nebude tu
blahobytu nazbyt?
Časopis „Vlast“, věstník českoslovanských spolků
zahraničných vychází 1. každého měsíce v Berlíně.
Směr časopisu jest nepolitický, pokrokově moderní,
přináší zprávy týkající se života zahraničních spolků
českých, úvahy, zprávy a dopisy ode všad, kde
Čechové se jen usídlili. Expedice: Julian Fišer,
