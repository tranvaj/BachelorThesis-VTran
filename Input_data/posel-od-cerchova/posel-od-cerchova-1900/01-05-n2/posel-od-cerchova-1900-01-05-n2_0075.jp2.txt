Číslo 2.
POSEL OD ČERCHOVA
Poštovní zásylkou:
v Rakousku čtvrtletně 2 koruny 20 haléřů
2 koruny 46 haléřů
za hranice
do Ameriky „2 koruny 72 haléřů.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
1 korunu 80 haléřů
čtvrtletně .
7 korun 20 haléřů.
ročně .
Donáška do domu ročně 48 haléřů.
Domažlický týdenník.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Ročník XXIX.
V Domažlicích dne 5. ledna 1900.
Snížení předplatného.
Všem svým P. T. odběratelům uvádíme v zná-
most, že následkem zrušení novinového kolku
snižujeme též předplatné na „Posla od Čerchova“,
kteréž od 1. ledna 1900 obnášeti bude:
Pro Domažlice:
90 kr. = 1 K. 80 h.
čtvrtletně.
. 3 zl. 60 kr. = 7 K. 20 h.
celoročně
Donáška do domu ročně 24 kr. = 48 h.
Poštovní zásilkou:
v Rakousku čtvrtletně 1 zl. 10 kr. = 2 K. 20 h.
1 zl. 23 kr. = 2 K. 46 h.
za hranice
1 zl. 36 kr. = 2 K. 72 h.
do Ameriky
Páni abonenti, kteří předplatné na r. 1900
již zaslali, račtež si odpočísti slevu při příštím
zaslání předplatného.
Měna v Rakousku.
V posledním svém čísle přináší „Obzor národo-
hospodářský“ zajímavou stať, z které vyjímáme:
Dnem 1. ledna 1900 zavádí se povinné počítání
v měně korunové a přestává platnost dosavadní měny
rakouské. Užíváme toho historického fakta k stručnému
nástinu dějinného vývoje peněz v Rakousku.
Nejstarší známé české peníze jsou stříbrné de-
náry (z polovice 10. stol.) a půldenáry. Počátkem
13. stol. (za Přemysla Otakara I.) počato s ražením
brakteatů (plecháčů), tenkých minci s jednostranným
rázem, na jedné straně tedy vyvýšených, na druhé
prohloubených. Větší platy vyrovnány stříbrnými
pruty od královské mincovny pověřenými.
Od roku 1300 za Václava II. počato v mincovně
kutnohorské od mistrů florenckých s ražením českých
(pražských) grošů, které se počítaly na kopy. České
groše byly však již za Karla IV. a Václava IV. vždy
více zlehčovány, husitské války uvedly české min-
covnictví docela v úpadek, z něhož je na krátko
vytrhl teprv Jiří Poděbradský.
Od dob husitských raženy byly kutnohorské ha-
líře, od Vladislava II. bílé penízky (sedm na groš)
po dvou halířích. Jan Lucemburský zavedl 1325
zlaté čili dukáty dle vzoru florenckého, za Ludvíka
II. 1519 začali se svolením sněmu hr. Šlikové v Já-
chymově raziti stříbrné tolary, půl a čtvrt tolary,
které se za Ferdinanda I. razily jako zemské mince
též v Praze a Kutné Hoře.
Spojením Čech se zeměmi rakouskými a uher-
skými pod rodem habsburským, nastala doba zne-
náhlého přizpůsobování se českého mincovnictví říšsko-
německému.
Po nezdařeném pokusu zavésti u nás mincový
řád říše německé s říšským zlatým po 60 kr. (1561
až 1573), ovládly opět Ferdinandské tolary a od
Rudolfa II. i tak zv. malé groše, místo nichž teprv
stavovští direktorové 1619 zaváděli opět krejcary.
Za Ferdinanda II. pronajat byl 1621 mincovní regál
v Čechách zvláštní společností, v jejíž čele byli m.
j. místodržící Lichtenstein, Valdštýn, Michna a známý
Jakub Passevi, a která zahájila ražení tak zlehčené
a špatné, tak zv. „dlouhé“ mince, že do r. 1623
obyvatelstvo i státní pokladna utrpěly ztráty nesmírné.
Roku 1623 prohlášena tudíž devaluace těchto peněz
(státní bankrot), které byly směňovány za pouhých
131/2% nominelní hodnoty (zlatky místo po 60 a
75 kr. po 10 kr. atd.). Zavládl opět tolar a pečováno
o spořádanější poměry mincovní. Nové zaplavování
zemí našich lehkými mincemi německými od polo-
vice 17. stol. vedlo k novým snahám reformním za
Leopolda I a Karla VI,, který pečoval též o umě-
leckou dokonalost minci, až Marie Terezie r. 1753
zavedla konvenční, která zevšeobecněla po celém
Německu a v Rakousku platila po celé století. Základní
mince byly tolary, půltolary (zlatníky), čtvrttolary
(půlzlatníky).
Spořádanosť poměrů mincovních ztroskotaly války
napoleonské. V letech 90tých 18. stol. raženy ne-
hodnostné drobné mince stříbrné, a když ani pro ty
se stříbra nedostávalo, zavedeny ještě lehčí mince
měděné. Silné agio na kov vytlačilo z oběhu nejen
mince stříbrné, ale i měděné, a po zemi rozlila se
záplava silně znehodnocenných peněz papírových, t.
zv. bankocetlí, poprvé r. 1762 vydávaných.
Stát, aby si pomohl z těchto zmatků valutních,
provedl r. 1811 záměnu bankocetlí za tak zv. směnné
listy (šajny čili t. zv. vídeňská měna) tak, že za
500 bankocetlí dávalo se 100 zl. šajnů. Ale potřebami
válečnými povstal opět převýdaj a znehodnocení i
těchto šajnů (r. 1820 bylo jich v oběhu přes 530
milionů zl.), takže právě založená „národní banka
rakouská“ měla za přední úkol tyto směnné listy
na účet a jmenem státu z oběhu vzíti, vyplácejíc za
500 zl. šajnů pouze 200 zl. konvenční mince v ban-
kovkách, jež na předložení za stříbro směňovala.
V málo letech tedy zažil stát rakouský dvojí
státní bankrot, jakého nebylo od roku 1623. Úkolu
svému banka do r. 1852 dostála; ztenčivši však
(zejmena půjčováním peněz státu) svou hotovosť ne-
poměrně vzhledem k obnosu vydaných bankovek,
byla několikrát v nebezpečí, že bude musit zastaviti
placení bankovek kovem.
V té době bylo také v ražení mincí stříbrných
a zlatých, které dříve několikrát úplně bylo zastaveno,
přes 30 let pokračováno, až nová krise v r. 1848
vyvolala zjevy v dějinách peněžnictví neobyčejné.
Nesmírné množství nekrytých papírových peněz způ-
sobilo, že 22. května 1848 pro „bouřlivý“, událostmi
zaviněný nával k pokladnám směňovacím a rychlý,
nad všeliký výpočet přesahující „odtok mince“ byla
banka zmocněna výměnu bankovek za stříbro dočasně
obmeziti, bankovkám dán nucený oběh, t. j. povinné
přijímání jich při všech platech v plné nominální
hodnotě, a brzy směnitelnost bankovek za kov úplně
zastavena, ovšem prý jen prozatimně a na čas trvání
mimořádných okolností.
Stříbrné mince přes to, že v dubnu r. 1848 jich
vývoz přes hranice byl zakázán, obdržely ažio a vy-
mizely z oběhu naprosto, ano i drobné mince, ač
proti kurentním o třetinu lehčí, byly tak vzácny, že
jednotliví továrníci, hostinšti, kramáři a kupci místo
drobných peněz vydávali své vlastní poukázky.
Také město Praha zavedlo na čas hotovení t. zv.
obecních pokladničních poukázek po 10 a 20 kr.
konv. m., jež každý do obnosu 25 zl. za bankovky
obdržeti a zase zpět vyměniti mohl. Bance, jejíž po-
hledávka za státem vzrostla do konce r. 1849 na
189 mil. zl., bylo povoleno vydati bankovky po 2 a
1 zl., které byvše rozpůleny nebo čtvrceny, obíhaly
místo drobných peněz; stát sám vydával papírové
peníze po 10 a 6 kr.
(Dokonč.)
Americké knihovny.
Američané založili do r. 1891 knihoven 3803
s 81,167.354 svazky knih a spisů. Na 100 osob v
severoamerických státech přijde 50 svazků. Ve státě
Massachusettě na 100 osob přijde 123 svazků i vy-
dalo se na knihy za rok 11/2 mil. zlatých! Porovná-
me-li Rakousko s Massachusettem, musilo by se u
nás vydati — přes 7 mil zl. na knihovny. A zatím
— nevydá se na knihovny veřejné ani tolik tisíc
— co tam milionů! — V Americe mají i menší obce
HUBIČKA.
Nemyslím tím snad psáti o „Hubičce“ od Smetany,
ale o skutečné hubičce z korálových rtíků s pozadím
jako perličky skvostně lesknoucích se zoubků. Jak často
slýcháme to slovo hubička! Není to nic a přece je to
něco!
Jak povstala hubička, jest všeobecně známo, že již
v ráji mlsný Adam slízl med uleknuvší se včelky, která
na rtech Eviných seděla. Evě i Adamovi to tak chutnalo,
že z počátku rty Eviny mazal medem, pak ale uznal i
ten za zbytečný, aby docílena byla pravá chuť hubičky.
Staří Peršané líbali se, ovšem pouze rovní mezi sebou,
na ústa. I Řekové již líbali své ženy po svém způsobu,
držíce totiž — bezpochyby, aby neutekly — hlavu že-
ninu za uši. Hubičce z lásky přikládali staří Římané
moc přímo „zázračnou“. Zvláště u milenců „předpisovali“
určitý jich počet, když onemocněl jeden z obou. Došlo
to tak daleko, že císařové Augustus a Tiberius, aby
hubičky prý nepřišly „z módy“, zakázali každodenní
líbání. Ale Řím líbal se dále . . . . Dle Darvína jest
hubička pouze u Číňanů a v Australii věcí neznámou.
A co jest vlastně hubička? Dle rozličného povolání
životního jest o ní také různý náhled. U lékaře znamená
pohybování labiálních svalů, kterýmžto pohybem se rty
smáčknou a odtrhnou. Tedy jakýsi způsob křeče. Fysik
vysvětluje hubičku spojením se dvou protivných pólů,
z kteréhožto spojení vznikne vyrovnání nahromaděné
elektřiny ve způsobě mlasknutí. Filosof praví: „Hubička
jest pohyb pojmu „rty“, při čemž kvantitativní diference
druhé bytosti se tak postaví, že povstane stotožnění
předmětu subjekto-objektivního a ideál-reálného.
Vtipkář pokládá hubičku za přelití jedné duše do
druhé. Stisknutí rtů je prý vymáčknutím citronu do
vodnaté prosy života. Žurnalista praví: „Hubička je
tisk, který nepodléhá censuře, ale patisk není dovolen“.
Materialista: „Hubička je stravou, která se pojídá
třešňově červenými lžíčkami“. Labužník: „Hubička
jako ustřice; první sice „nebere“, ale těch druhých
není možno se nabažit“. Já zase myslím, že hubička je
nejlepší prostředek k uzavření úst ženy, počne-li hubovat.
O hubičce jsem četl mnoho různého. Má prý cenu
ta první a poslední. Druhé jsou jen k vůli vyplnění
místa. (Xenokrates.) Nedá se upřít, že hubička, přísně
vzato, je důležitá věc. Člověk z ní nestloustne, ale
mnohá mrzutosť se ní vyrovná. (Neruda.) Scheffel
napsal dokonce báseň, kde se ptá, proč vlastně se lidé
líbají. Z nenávisti ne, z hladu ne, z hlouposti také ne,
proč tedy? Nejvíce se tento „úkaz přírodní“ jeví u
mladých lidí a to z jara. To byl blázen, co, spanilé
čtenářky?
Jak chutná hubička? O tom velmi vtipně napsal
Bělohrobský. Má prý chuť jako rozličné koření, a sice:
Hubička od dívky škaredé, ta prý je jako malínský
křen, až osrdím otřese, od hezké jako skořice, sladinká,
lehtavá a dráždí a od milenky lepší nežli všechno koření.
Polibek od báby chutná prý jak zázvor a kašle se po
něm, příchuť má pak po staré dřevnaté kapustě. Hubička
od kokety čpí po česneku a cibuli. Políbí-li se dva
muži, chutná prý to, jako vyčichlá vodička ze zelí.
Co jenom tu písní o hubičce máme mezi národními,
jako: „na práhu stála, nekoukej ty z okenečka, počkej,
povím, žes na mě loudil atd“. Nejlepší však libí se mi
ta moravská:
„Daj mi, dževenko, sladkej huběnky
jako med,
u starej roby jsú zimné nohy
jako led
a u dževuchy sladkej huběnky
jako med“.
Hubičce se daří dobře a je to snad jediná věc,
která není stíhána paragrafem a již jde ještě uzmout.
Je prý dále to dobrý předmět obchodu, beze cla a je
přece nad obchod povznesena, neboť není k zaplacení.
Nemá též ceny tržní, kurs její prý nestoupá, ani ne-
klesá. Také jsem kdysi četl, že v Paříži a v Londýně
zřízeny byly školy, které nad míru jsou navštěvovány
a jichž účelem jsou tato slova: „Jak a kam a jak často
máme líbati?“ Jak? to já myslím, že je věcí gusta;
kam? buď na očka, rámě, čílko, šij neb ústa. Nesmr-
telný Logan učil: „Líbej jen na rty, ostatní polibky
ponech jiným“.
Horší jest otázka, jak často? Já však myslím,
zatím než-li se tato otázka rozřeší vědecky, bychom
se řídili dobrým příslovím: „Čím více, tím lépe“, neboť
z toho jistě žádný dosud neonemocněl.
K. L.
Besidka.
