Ročník XXIX.
V Domažlicích dne 9. června 1900.
Číslo 24.
POSEL OD
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
Poštovní zásylkou:
čtvrtletně .
1 korunu 80 haléřů
v Rakousku čtvrtletně 2 koruny 20 haléřů
ročně .
7 korun 20 haléřů.
za hranice
„ 2 koruny 46 haléřů
Donáška do domu ročně 48 haléřů.
do Ameriky „ 2 koruny 72 haléřů.
Domažlický týdenník.

ČERCHOVA
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Kdy se okolí domažlické
poněmčovalo.
Z paměti našeho kraje napsal B. Holub.
Ve velké části krajin nyní německých mluvilo
se česky! —
U Domažlic sahal živel český — díky Chodům
— až ke hranicím, k pomeznímu totiž hvozdu, jenž
sekán byl teprv v XVI. století. Od Domažlic, od
dávných dob vždy českých, táhlo se národnostní
rozhraní ve XVI. věku podle konce pomezního hvozdu
až k Pernolci (u Tachova). —
Okolo Stráže, města ještě v XVI. století českého,
bydlili již r. 1331 Němci i Češi (Chodové nyní
zněmčilí.) Ronšperk, Hostouň, Stráž, Bor, Přimda byla
čistě česká města. —
Okolo r. 1598 tlačili se Němci valem do Hostouně,
tak že česká většina si vymohla tehdá výsadu, aby
pře u soudu městského řízeny byly jen po česku, a
pán města Jiřík z Gutšteina ustanovil, aby do úřadu
konšelského jen Čechové dosazováni byli. R. 1623 vládla
v Hostouni Krystína Kordule Černínová z Helmaku,
jejíž manžel Protiva Černín stvrdil r. 1626 svobody
městečka posledním listem českým († 1634). Tedy
ještě r. 1626 drželi tu Černínové češtinu jak mohli,
ale nebylo platno. Současně s Hostouní padl asi
Ronšperk. —
Když již r. 1612 Křakov se němčil anebo po-
němčil, tlačili se Němci do Týna Horšova. Čteme
ve vzácném rukopise horšovotýnském z archivu
pražského, že v radě města toho r. 1604 i v pozdějších
létech předbělohorských seděli: Vlach, Pachta, Ku-
klička, Lašťovička, Cválavej, Sekanej atd. V 47
jmenech radních pánů byla jen tři německá: Pernkle,
Greynar, Paur.
R. 1607 vyprodalo se v Horšově Týně zas
několik Čechů, a proto nebylo město před bitvou
sice bez Němců, ale byli tu zlomku malého. Vůkolní
dědiny mají všechna česká jména: Proboštovec,
Drabalovec, Němčice atd. —
Válka třicetiletá změnila poměr ten, ale jen
povlovně. R. 1630 dostalo se do Horšova Týna 58
Němců a jen 15 Čechů, ale český živel přes to pře-
vládal. Než od r. 1637 Čechové se z města valem
vyprodávají a rokem 1660 přibývá tolik nových Němců,
že do r. 1680 jsou nad Čechy u většině. R. 1682
najmou si Horšovotýnští písaře Hochstättra, ale ten
ještě vše vpisuje po česku do knihy až do r. 1689.
Ještě r. 1684 mluvil na smrtelném loži pán města
hrabě Max Trautmansdorf k primasovi horšovotýn-
skému Fridrichu Sylvanovi z Feldenšteyna a k radě
městské před rodinou svou po česku: „Milý primase,
beru od vás teynských odpuštění, modlete se za mne,
poroučím vás synu svému!“
R. 1600 utrhli se Rakovničtí na měšťany v Přimdě,
kteří tou dobou již tuze se němčili, následovně:
„Protože jste v Čechách, žádáme, že nám na psaní
naše v českém jazyku odpovědi dávati budete, neb
jsou mnozí mezi námi, že německému jazyku zprosta
nic, větší pak díl dosti málo rozumějí, a písaři naši
v něm také dostatečni nejsou.“
Bor má již od r. 1601 výsady německé. Tachov
byl již v XVI. století i před tím německý, ale v okolí
tachovském němčina s češtinou se potýkaly. Planá
a jiné vsi byly ještě v XV. věku české. —
Stříbro od konce XIV. století pořáde bylo v
rukou Čechů; nezavíralo se na svou pozdější škodu
německému obyvatelstvu, ale promíchávalo se silné
od r. 1670. Ba již v letech 1545—1591 přijato v
obec městskou 326 lidí a z těch bylo 271 Čechů
a 55 Němců, ale teprve asi před 100 lety poněmčilo
se Stříbro úplně. —
Přihledněme blíže k prvním pionérům němectva
ve Stříbře z r. 1545—1591, abychom poznali, odkud
přišli: Šlejchr z Norimberka, Mandl ze Slavkova,
Hanzl z Tachova, Muknikl z Kynžvartu, Ludvig
z Chodů, Volf Jetřichův z Dyršratu. Do vesnic, městu
Stříbru náležitých, stěhovali se Němci za „člověky“
poddané procenty nad Čechy značně většími. —
V obvodu bývalého kláštera Chotěšovského první
německá jména vyskytují se r. 1650 a brzy potom
již v matrikách začíná se boj mezi češtinou a něm-
činou, až jazyk německý nabývá převahy, kterouž
tu má až do dnes. Matriky při kostele Chotěšovském
vedeny jsou česky až do r. 1680. —
Král. město Domažlice zůstávajíc od r. 1585
v držení vesnic Chodských, aby se Němci z Bavor
a Falce do lesův a mezi Českých nešířili, dala vy-
stavěti na Království na svůj náklad s císařským
povolením nově vesničky: Hadruvu, Chudivu, Sv.
Kateřinu, Nemanice, Fuxperk, Velkou Pláň, Myslivo,
Loužnici, Korytany a Podkorytany, v jichž držení
obec Domažlická až do r. 1621 zůstávala a mnohé
českému jazyku na dlouho zachovala. Avšak po bitvě
bělohorské obci všecko vzato a přičiněním nového
pána z Lamingenu, který se vesnic Chodských, krá-
lovských lesů i vesniček jmenovaných ujal, ony obcí
Domažlickou zřízené vesničky zněmčeny kolonisty
německými. Nad to pak, aby si zjednal spolehlivou
oporu proti odbojným Chodům, zřídil tu skupinu
deseti svobodných obcí zvaných „privilegované ně-
mecké obce chodské“, totiž Fleky, Fridrichsthál,
Fuxperk, Hadruvu, Chudivu, Maxperk, Plöss, Starý
a Nový Prenet a Schnejdrhof. —
Krajina kolem kostelíka sv. Václava (u Brůdku)
osazena byla lidem českým, ba živel český sahal i
přes hranice na území bavorské. Dokázáno jest, že
ještě v století sedmnáctém obyvatelé bavorského
Osí byli většinou národnosti české. Nevalný zde počet
zbylého českého lidu ustoupil po nešťastné bitvě
bělohorské vzmáhajícímu se živlu německému. —
V Klatovech bývalo obyvatelstvo smíšené; roku 1405
byl tu český i německý kazatel, a také v některých
okolních vesnicích byli Němci neb zněmčilí Čechové.
Až do r. 1406 měli Němci v Klatovech vrch, leč potom
německého ostrova klatovského zmocnili se Čechové.
Pražští typografové na
Domažlicku.
V minulé svátky svatodušní vítali jsme v městě
našem členy zpěváckého spolku pražských typografů,
kteří k nám výlet uspořádali a svým výtečně secviče-
ným mužským pěveckým sborem při slavnostech na
Rýzmberce, Nové Kdýni a v Domažlicích spoluúčinko-
vali a tak obětavě fondům sokoloven v Domažlicích i
Nové Kdýni přispěli.
Výletníci přibyvše nočním vlakem dne 3. t. m.
počtem 46 členů do města našeho, byli již očekáváni
na nádraží členy Sokola zdejšího, kteří se o ubytování
milých hostů postarali.
Na Boží Hod ráno po částečné prohlídce města
odjeli účastníci drahou do Nové Kdýně, kde prohlédli
sobě město a průmyslové závody. Po velmi chutném
obědě pak vydali se v průvodu se Sokolem tamním do
zřícenin hradu Rýzmberka, kdež konala se slavnost ve
prospěch tělocvičny.
V slavnostní místa tato dorazili také členové So-
kola Norimberského z Bavor počtem 11, jsouce do-
provázeni některými členy Sokola Domažlického.
Rozvaliny hradu památného Rýzmberka byly obe-
censtvem přeplněny, takže nebylo místečka k usednutí.
Shromážděný zde lid naslouchal skvostnému a líbeznému
zpěvu pražských hostů. Další program vyplnila ke vší
spokojenosti dobře sehraná hudba sboru hasičského z
Nové Kdýně.
Když jasné slunko naposledy paprsky svými dotý-
kalo se hor Rýzmberských, navrátili se výletníci zpět
Vzkříšení.
Román hrab. Lva N. Tolstého. Přeložil P. Papáček. Úryvek
z XXXII. kapitoly.
Panovala hrozná červencová vedra. Nevystydlé po
dusné noci kameny ulic a domů a železo střech sálaly
své teplo do horkého, nehybného vzduchu. Větru nebylo,
a když se zdvihal, přinášel nasycený prachem a zá-
pachem olejových barev čpící, horký vzduch Lidu
bylo na ulicích málo a ti, kdo tu byli, snažili se jíti
ve stínu domů. Jenom do černa opálení selští dlaždici
v laptích klečeli ve středu ulice a bušili kladivy na
zasazované do horkého písku buližníky, a zamračení
strážníci, v nebílených kabátcích s pomerančovými
šňůrkami u revolverů, unyle přešlapujíce, stáli v pro-
středku ulic, a po jedné straně před sluncem záclonami
chráněné vozy tramwayové, do nichž zapřaženy byly
koně v bílých pokrývkách s trčícíma skrze otvory
ušima, s rachotem projížděly nahoru a dolů po ulicích.
Když Nechljúdov přijel k vězení, četa ještě ne-
vyšla a ve vězení stále ještě trvala úsilovná práce s
odevzdáváním a přijímáním odesílaných trestanců, jež
začala ve čtyři hodiny ráno. Ve vypravované četě bylo
623 mužů a 64 ženštiny; všeckny nutno bylo zjistiti
podle úředních výkazů, odevzdati průvodčím a vyloučiti
nemocné a slabé. Nový inspektor, dva jeho pomocníci,
doktor, ranhojič, oficír průvodčích vojáků a písař
seděli u stolu s listinami a psacím náčiním, postaveného
na dvoře ve stínu stěny a po jednom vyvolávali, pro-
blíželi, vyslýchali a zapisovali předstupující za sebou
trestance.
Stůl teď již do polovice byl zasažen paprsky slu-
nečními. Dělalo se horko a zejména bylo dusno ná-
sledkem bezvětří a dýchání tlupy trestanců rovněž
zde stojících.
„Co pak nebude konec?“ řekl, polykaje dým pa-
pirosky, vysoký, tlustý, červený náčelník průvodu, s vy-
stupujícími rameny a krátkýma rukama, bez přestání
kouřící do svých, ústa jeho zakrývajících vousů. „Už
jsem všecek umučen. Kde jen jich tolik nabrali? Kolik
ještě?“
Písař nahlédl do listin.
„Ještě dvacet čtyři muži a ženštiny““
„Nu, co stojíte, předstup . . .“ vzkřikl průvodčí
voják na tlačící se druh na druha dosud nezjištěné
trestance.
Trestanci již více než tři hodiny stáli v řadách a
ne v stínu, nýbrž na slunci čekajíce až na ně dojde řada.
Práce tato konala se uvnitř vězení, zvenku pak
u vrat stála, jako obyčejně, stráž ve zbrani, asi dvacet
nákladních vozů pro věci trestanců a pro slabé a
v koutě dav příbuzných a přátel, očekávajících východ
trestanců, aby je uviděli a bude-li možno, pohovořili
s odcházejícími a odevzdali jim něco. K tomuto davu
připojil se i Nechljúdov.
Prostál tu asi hodinu. Na konci hodiny slyšeti
bylo za vraty řinčení řetězů, zvuky kroků, hlasy před-
stavených, pokašlávání a nehlučný hovor veliké tlupy.
To trvalo asi pět minut, v kteréž době vcházeli a vy-
cházeli vrátky dozorci. Na konec slyšeti bylo velení.
S hlukem otevřela se vrata, řinčení řetězů se se-
sílilo, na ulici vyšli průvodčí vojáci v bílých kabátcích
s puškami, kteří — manévr ten byl jim patrně známý
a obvyklý — rozestavili se pravidelným širokým oblou-
kem před vraty. Když se postavili, slyšeti bylo nové
velení a po páru počali vycházeti trestanci v čapkách
lívancům podobných na oholených hlavách, s uzly na
zádech, těžce vlekouce spoutané nohy a mávajíce svo-
bodnou rukou, kdežto druhou přidržovali si uzel na
zádech. Z počátku šli mužští odsouzení ke kázenské
práci, všickni v stejných šerých kalhotách a chalátech
se znameními na zádech. Všichni — mladí, staří, hu-
bení, tlustí, bledí, červení, s kníry, s bradou i holo-
bradí, Rusové, Tataři, židé — vycházeli řinčíce okovy
a rychle mávajíce rukou, jakoby chystali se jíti kamsi
daleko, ale ušedše asi deset kroků, zastavili se a po-
korně se řadili druh za druhem ve čtyřstup. Hned za
nimi bez přestávky valili se z vrat rovněž takoví oho-
lení, bez okovů na nohou, ale spoutaní za ruce jeden
s druhým lidé, rovněž v takovém šatě. To byli vypo-
vězenci. Oni taktéž bystře vycházeli, zastavovali se
a seřadovali po čtyřech. Potom šli vypovězení na zá-
kladě usnesení obce. Potom ženštiny, taktéž po po-
řádku, napřed ke kázeňské práci odsouzené v šerých
trestnických kaftanech a šátcích; potom ženy vypo-
vězené a dobrovolně doprovázející muže ve svých
městských nebo vesnických oděvech. Některé ženštiny
nesly pod kaftany kojence,
Besidka.
