Ročník XXIX.
V Domažlicích dne 24. února 1900.
Číslo 9.
POSEL DD
Domažlický týdenník.

ČERCHOVA.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
čtvrtletně . .
1 korunu 80 haléřů
ročně .
7 korun 20 haléřů.
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
2 koruny 46 haléřů
za hranice
do Ameriky „2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Píše K. Rossi, obecní tajemník v Libušíně.
Ve svém spisku „Hospodářské úkoly moderního
města“ líčí dr. Bücher, professor na universitě v Lipsku,
způsobem rovněž tak duchaplným, jak zajímavým
rozpory, v kterých obce se octly tím, že opírajíce se
abych tak řekl — o historické tradice a o vrozený
lidský konservatismus — nedržely ve veřejném svém
působení stejný krok s vývojem lidského života za
poslední století.
Ba v pravdě jest slovo „vývoj“ příliš slabé. To
nebyla evoluce, jako spíše revoluce veškerých ve-
řejných a společenských poměrů u nás v onom epo-
chálním vzrůstu průmyslu, obchodu a vědy, v onom
vzduchu naplněném mlhou páry a zářného svitu
elektřiny.
Vždyť změnila se i povšechná letora člověčenstva.
Nervosní neklid a pohyblivosť moderního člověka,
jemuž spěšný chod vlastních nohou nestačí, aby k cíli
svých tužeb dospěl, a jemuž k disposici stojí rychlo-
loď, vlaky železnic a jiné dopravní prostředky, závistné
srdce moderního člověka, jemuž existenci hledajícímu
nevadí záhuba dvou i tří v cestě mu stojících, úžasná
moc a síla peněz, onoho zrádného a tisíckráte již
prokletého kovu, jenž jako krev celé ústrojí velkého
tělesa světového probíhá jakoby horečkou kypící a
vířící, jenž hubí, dáví, ničí, blaží a vraždí, jenž obo-
hacuje a v nejvyšší sféry blankytu světové slávy
člověka povznáší, jenž ožebračuje a v prohlubeň
temné bídy a mravné zkázy bez soucitu své oběti
vrhá — to vše tak mocný tvoří kontrast k obrazu
středověkého společenského života a společenských
poměrů, jehož typem bylo cechovní zřízení jako
ztuhlá mrtvola, jež výparem svým dusila pokrok a
rozvoj obchodu i průmyslu.
Či není to stejný kontrast: středověké město
živící své řemeslnictvo, středověká vesnice, živící své
rolnictvo a moderní město se svým millionovým
obyvatelstvem, které působí dojmem „svatého
písku?“
Takový byl postup vývoje obcí: Nejprvé obec
poutající rodinným svazkem veškeré své členy, pak
obec poutající zvláštními společenskými, stavovskými
řády členy své v jednotlivé společenské stavy, v nichž
nalezají obživu a hmotnou ochranu a posléze obec
nynější, město lidnaté, kde jeden druhého nezná a
kde každý jiné snahy, jiné touhy v srdci nosí a o
uskutečnění jich se snaží.
Nejprvé obec s povinností starati se o příslušníky
jedné a téže rodiny, jednoho a téhož rodu, pak město
pečující o zájmy různých stavů svého obyvatelstva.
Ani tato starověká obec, ani toto středověké
město nezná širšího stanoviska národního, lidského.
Ves, v prvých počátcích svých bydliště a svazek
jedné rodiny, později jednoho rodu, přirozeně pečuje
o hmotné potřeby této rodiny a tohoto rodu a ukládá
v těchto mezích povinnosti jednotlivým členům jen
za tím účelem, aby obec co souhrn příslušníků svých
v ničem nedostatku netrpěla.
Pak postupem století vědomí o společném ro-
dinném původu mizí.—
Povstávají města zdmi hrazená s trhy, co pro-
středky obživy svého obyvatelstva. Tedy opětně sta-
novisko příkrého egoismu. Mimo zdi své nezná město
povinnosti oproti veškerenstvu národa! Ba jednotlivá
města stojí proti sobě nepřátelsky, bojují a zápasí
spolu!
To je doba, kde myšlénka lidskosti spala ve
druhé metě své, kde vyprostivši se z úzkých pout
rodinného a rodového svazku, dospěla k poznání, že
i člověk, k němuž mne svazky rodinné a příbuzenské
nevíží, který ale v téže obci se mnou bydlí, jest
mým spolubratrem.
Avšak když myšlénka lidskosti létla dále a
vrhla v duši lidskou vědomí národního příslušenství
— vědomí národního vlastenectví — v té chvíli pa-
dají hradební zdi měst a celý národ ve svém duševním
snažení počíná pracovati o blaho celého národa bez
rozdílu, zda ten či onen příslušník národa jest členem
toho neb onoho rodu neb stavu. —
Tato doba vnucuje obcím a městům myšlénku
národnostní a káže jim povinnost nejen oproti svému
obyvatelstvu, ale i oproti celému národu. —
Podivuhodný to úkaz, že v této době klesá starý
blahobyt obcí a hospodářská jejich samostatnost. Ale
také politická.
Národ zosobněný v pojmu stát nevidí svého
prospěchu v tom, by ve středu státu stály ještě jiné
státy a státečky, a obmezuje samosprávu obcí tím,
že podrobuje každého jedince své moci, svým orgánům,
aby myšlénku státní posílil a vzrůst a zmohutnění
její zabezpečil.
Široká samostatnosť středověkých obcí se samo-
statným soudnictvím, se svými samostatnými zákon-
nými soustavami a řády (zejména v Německu) byly
v pravdě svrchované státy, které své povinnosti oproti
státu širšímu vykonávají co celek. Obec odvádí daně,
vojsko atd.
Avšak při všem tom ovládá obec a její obyva-
telstvo jediná myšlénka — vzájemné těsné příslušnosti.
Obec, vykonávajíc povinnosť brannou oproti státu,
dovídá se pouze, kolik branců do pole postaviti má
a sama určuje, kdo z jejích občanů v řady branců
vstoupiti má.
Tento řád ovšem byl vážnou překážkou zmohu-
tnění myšlénky národní, a proto bylo v zájmu národa,
v zájmu státu, aby padl.
Jasný obraz těchto svrchovaných obcí podávají
nám husitské boje, a německá říše se svou hansou,
která vzdor prudké síle národní myšlénky dnes tělem
Němectva hárající ještě po naší dobu jen velmi ne-
směle státní jednotu tvoří. —
Pravý opak je ve Francii. Tam nejprvé asi ná-
rodnostní myšlénka počala a tam žhavá půda národ-
nostní podporovaná jednotlivostí národa toho dovedla,
že obce samosprávné vůbec zmizely a že o obcích
samosprávných ve Francii nelze téměř ani mluviti.
A přece řád obecní, jenž tento stav stvořil, vyšel
v době velké revoluce, kde myšlénka rovnosti a svo-
body slavila své největší vítězství.
O sociální politice menších
venkovských obcí.
Šetřte uhlím!
Máme nouzi o uhlí!
A to právě v zimě, v době, kdy ho nejvíce jest
zapotřebí, kdy topiva nemůže postrádati žádná domácnost,
nechť bohatá nebo chudá.
Černého tohoto pokladu máme právě v našich
vlastech veliké bohatství, ale není tou dobou možno,
dobyti ho z luna zemského.
Nehodláme probírati příčiny hornické stávky, která
nehodu tuto zavinila; ale právě v době, kdy se nám
uhlí nedostává, bude každému strádajícímu nemálo za-
jímavo zvěděti, jakého druhu uhlí vůbec máme a jakým
způsobem se v zemi vytvořilo.
Zajisté můžeme u svých čtenářů předpokládati zná-
most o tom, že naše kamenné či nerostné uhlí povstalo
z předvěkých rostlin a stromů, které po dlouhé věky
spočívají v zemi. Druh a jakost uhlí závisí pak hlavně
na tom, jak dlouho již v zemi uloženo jest.
Začátečný děj zuhelňovací pozorovati můžeme na
rašelině, kterouž pokládati můžeme za uhlí nejmladší,
za útvar přechodní mezi říší rostlinou a nerostnou;
neboť rašeliniska nejen že postupují ve svém uhelnatění,
nýbrž namnoze stále ještě rostou a zveličují se tím,
že odumírající částky žijících rostlin jim ještě stále
poskytují nové hmoty dřevité. Jsou to hlavně rašelinné
mechy, traviny, ostřice a sítiny, ale také kořeny a kmeny
stromův a jiné vyšší rostliny v bařinách rostoucí, jimiž
hmoty rašelinné přibývá. Rostliny ty nahoře rostou a
bují, dole pak odumírají a do rašeliniska se ponořují.
Jakmile pak jsou obklopeny vodou a zemitými látkami,
počínají se měniti za nepřístupu vzduchu právě tak,
jako při suché destilaci v plynárnách a koksárnách. Jen
že se tu z nedostatku tepla děje tato změna velmi zvolna,
trvajíc tisíciletí a déle.
Dřevitá hmota (cellulosa), skládající se z uhlíku,
vodíku a kyslíku, rozkládá se tím způsobem, že se
vodík a část uhlíku slučuje s kyslíkem, při čemž konečně
zbývá značná část čistého uhlíku. Pokud pak tento
lučebný děj není ukončen, obsahuje rašelina a mladší
druhy uhelné poměrně tím více uhlíku, čím déle v zemi
spočívají a destilačnímu ději jsou podrobeny. Z toho
pak plyne, předpokládáme-li, že na všech ložištích po-
stupuje uhelnatění stejnou rychlostí, že uhlí jest tím
starší, čím více percent čistého uhlíku v sobě obsahuje.
Avšak tento předpoklad není správný, neboť rychlost
destilačního postupu závisí ještě na různých jiných
okolnostech.
Jest to především hloubka pod povrchem zemským,
která na tento děj má nemalý vliv. Neboť nejen tlakem
svrchních vrstev urychluje se uhelnatění, nýbrž s hloubkou
přibývá zároveň teploty, která jest ještě podstatnějším
urychlovatelem tohoto rozkladu. Konečně mohou též
sousední vrstvy zemské míti velmi značný vliv na
tvorbu uhelnou; tak na př. vídáme, že tenké vrstvy
uhelné ve vrstvách vápenných, byť i byly poměrně
velmi mladé, přece dospěly ve svém vývoji nezřídka
až k posledním stadiím zuhelnatění a vyrovnávají se
uhlí černému neb i lesklému.
Celkem můžeme rozeznávati čtvery doby této pře-
měny, a dle toho také čtyři hlavní druhy nerostného uhlí.
V době první vidíme na zuhelňující hmotě
rostlinné ještě zcela zřetelně sloh původní rostliny,
jejich tvarů jednotlivých vrstev i tkaniv; uhlíku sice
již poměrně přibylo, vodíku i kyslíku ubylo, ale dosud
jsou podstatnými součástkami sloučeniny huminové,
přiboudliny čpavkové a pryskyřice voskovité. Tento
stupeň prozrazuje se volným čpavkem, jestliže hmotu
se žíravým draslem zahříváme; toto pak sloučí se na
hnědý humiňan draselnatý. Takovou zuhelnělou hmotu
zoveme rašelinou, rašelinným uhlím nebo živičnatým
dřevem (bitumem).
V době druhé mizí ponenáhlu ráz rostlinný, ač
se místy přece ještě dosti věrně zachovává, a to hlavně
ráz dřeva (lignit); uhlíku přibývá od 55 do 75% veškeré
váhy; čpavkové sloučeniny zmizejí úplně, tak že se
čpavek pomocí drasla již uvolňovati nemůže, avšak
dosud povstává draslem hnědá sráž geiňanu draselnatého,
neboť ještě tu zbyly hmoty pryskyřičné, ač nyní již
zemité a živičné. To jest hnědé uhlí.
V době třetí zmizejí látky živičné pak vůbec,
tak že draslem nepovstane již hnědé zbarvení; neboť
z dřívějších pryskyřic živičných vytvořily se pryskyřice
aromatické, a proto nepáchne toto uhlí při hoření již
více nepříjemně živičně, nýbrž čistě aromaticky. Po
rostlinném slohu není již ani stopy, uhlí láme a štípe
se na plochách lesklých, rovných neb i zborcených.
Uhlíku přibylo ještě více, tak že dosahuje 75 až i
96; suchá destillace přibližuje se ke svému konci.
Z uhlí hnědého povstalo uhlí černé.
V době čtvrté ztrácí konečně zubelňující hmota
všechny přísady pryskyřičné, všechen vodík i kyslík,
a mění se na čistý uhlík, v němž se nejvýše 2 až 3%
nahodilých přísad vyskytují. Destillace původní rostlinné
hmoty jest dokončena, z uhlí vytvořil se přirozený koks,
barvy obyčejně černé, lesku kovového a lomu lasturo-
vého. To jest anthracit čili uhlí lesklé, které
již nehoří plamenem a nikterak nepáchne, nýbrž za
bílého žáru se přímo na kysličník uhlíčitý proměňuje,
avšak ke svému zapálení vysoké teploty a k hoření
značného tahu vyžaduje.
Z toho, co právě bylo řečeno, jde na jevo, že
všechny čtyři druhy uhlí mohou se na témž území
nalézati nad sebou: nejdoleji uhlí lesklé, nad ním uhlí
černé, ještě výše uhlí hnědé a na samotném povrchu
konečně rašelina. A na některých místech tomu skutečně
tak jest. Avšak ve valné většině případů nalézají se
jednotlivé druhy na nalezištích od sebe vzdálených.
Tak na př. máme v Čechách černé uhlí na Mirošovsku,
Nýřansku, Radnicku, Kladensku a Svatoňovicku, hnědé
uhlí na jižním svahu Rudohoří od Teplic až po Falknov,
a rašelinu v jižních Čechách na Třeboňsku, Jindřicho-
hradecku a Novohradcku. Lesklého uhlí v Čechách není.
Rovněž stáří našeho uhlí jest velice nestejné.
(Dokončení.)
Besidka.
