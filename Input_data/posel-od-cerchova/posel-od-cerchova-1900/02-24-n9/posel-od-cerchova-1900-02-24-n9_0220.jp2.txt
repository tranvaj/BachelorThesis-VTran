Doba šíření se národního vlastenectví jest cha-
rakterisována asi takto:
Pražan přestává býti Pražanem a stává se Če-
chem Stát přejímá vojenství a soudnictví do svých
rukou. „Chápe přes hlavu obce každého jednotlivého
občana, ukládá mu daně, nutí ho k vojenské službě,
dává mu rozkazy a zákazy.“ (Bücher.)
Avšak nejen jednotlivci, i obce musí konati své
povinnosti proti národu. — V té chvíli padá ona
středověká svěrací kazajka, která z měst a obcí činila
přísně uzavřené celky, kde přísné tržní řády byly
obživou jen obyvatelstva usedlého a ne cizího a kde
stěhování se z místa na místo, či moderně řečeno:
dosažení domovského práva v obcích tak stíženo,
ba mnohdy znemožněno bylo.
Vtipně líčí tuto změnu Bücher: „Ve středověku
jest město jako město, každé má všechna zařízení a
všechny živnosti, které jsou nutny, aby ukojily potřeby
svých příslušníků. Dnes však vidíme, že jedno město
jest sidelním, jiné jest místem lázenským, čtvrté prů-
myslovým městem, páté střediskem železničním, šesté
pohraniční pevností — neboť dnes nejsou již všechna
města opevněna. Již tyto zvláštnosti nás poučují, že
každé město jest tu vlastně jen pro národ.“
Lid jest konservativní, lpí na starých obyčejích
a řádech a přivykne-li novotě, přec promíchá a smísí
ji se zbytky zašlých zvyků.
Tak stalo se i při postupu myšlénky lidskosti,
kdy dospěla až k fási národnostní.
Podrobil se myšlénce národnostní a vštípil v duši
svou přesvědčení, přislušenství k jednomu a témuž
národu.
Avšak ty staré zdi, ty staré hradby obcí zachoval.
A když tyto zdi a tyto hradby dechem času větraly
a se rozpadávaly, pak aspoň vtělil je — v domovské
právo, jež do dnes moderní duch nedovedl ze zá-
konníků odstraniti a které nalezlo místo své v zákoně
z 5. března 1862 č. 18 ř. z., jehož čl. II. stanoví:
„Každý občan státní měj v některé obci právo do-
movské,“ a v zákoně z 5. prosince 1896 č. 222 ř. z.,
jehož § 2. stanoví: „Jen státní občané mohou práva
domovského v některé obci nabýti. Každý občan
státní má býti v některé obci přislušen.“ —
Z vylíčeného patrno, jak na toto ustanovení
pohlížím.
Že toto pojetí domovského práva je přežilým
zbytkem středověké doby a přímo na úkor modernímu
rozvoji, tomu nasvědčuje právě — sociální otázka a
její podstatná čásť — otázka chudinská.
(Pokračování).
Zprávy různé.
Potvrzená volba. Císař potvrdil volbu p. MUDra.
Ant. Steidla starostou okresního zastupitelstva
v Domažlicích.
Veřejná schůze lidu. Politický spolek pro Do-
mažlice a okolí pořádá veřejnou schůzi dne 4. března
o půl 3. hod. odp. v sále „u Šumavy“. Ve schůzi
promluví o našich národohospodářských poměrech
říšský poslanec p. prof. Dr. Vil. Kurz a o politické
situaci pojedná říšský a zemský poslanec p. Dr. Em.
Dyk, advokát v Plzni.
Sňatek svůj slavil dne 12 února v chrámu Páně
sv. Trojice v Rychnově n. Kněž. p. Václa v Šejvl,
c. k. gymn professor se slč. Marií Prossovou,
dcerou po zemřelém professoru gymnasia zdejšího
p. Ferd. Prossovi.
Z odboru Klubu českých turistů v Domažlicích.
Dne 4. března večer koná odbor v místnostech Mě-
šťanské besedy zdejší svoji druhou členskou schůzi
spojenou s přednáškou slovutného p prof Dr. Vil.
Kurze, říšského poslance a člena ústř. výboru K. C. T.
Obsah přednášky: „O ferialním pobytu mezi Huculy“.
Dne 19. března večer v téže místnosti pořádati
bude odbor třetí členskou schůzi, v které promluviti
se uvolil místopředseda p prof. Ferd. Samohrd „O
sjezdu K. Č. T. konaném loňského roku v Táboře
a o jeho cestování korutanskými Alpami“. Pro duben
uchystána jest poutavá přednáška českého cestova-
tele p. Lad. Jozka, řed. hosp. školy v Českém Brodě
Při přednáškách těch hosté jsou vítáni. — Správní
výbor konal dne 20. t. m. svoji řádnou schůzi, v
níž za činné členy přijati byli pp: P. Lambert
Ludvík, farář v Mrákově, Dr. Eduard Štolovský,
c. k. professor, P. Václ. Pavelka, katecheta, Frant.
Zeithamel, městský sládek, Aug. Šilhavý, obchodník,
Emil Zachystal, c. k vrchní respicient, Václ. Kolářík
a Beno Šafránek, techničtí úředníci raffinerie a J.
Chrž, lékárník v Horš. Týně.
Učitelstvo domažlické vyslovilo se ve schůzi své
pro volnou konkurenci, pro jednotný plat a jednotnou
organisaci všeho učitelstva, varujíc před novými spory
mezi učitelstvem venkovským a městským.
Schůzi rolnictva českých obcí okresu Horšovo-
týnského svolává na neděli dne 25. února t. r. o
10. hod. dop. do hostince p. Cyrila Felixe ve Staň-
kově městysi p. Tomáš Janovec, rolník a delegát
rady zemědělské z Malonic. Na programu jest: 1.
Zahájení schůze a volba předsednictva. 2. O dotaz-
níku sl. rady zemědělské král. Českého o správě
statku malorolnického. (Ustanovení dvou malých
statků pro dotazník.) 3. O výstavě koní v Staňkově
a odměňování jich (Dohodnutí o petici na tuto vý-
stavu a podepsání petice té.) 4. O zřízení okresní
pojišťovny proti škodám z ohně atd. — Po schůzi
volný rozhovor.
Sčítání lidu přibližuje se pomalu, ale málo děje
se z naší strany, aby byla lidu vyložena důležitost
jeho. Ondyno zabývala se otázkou tou Moravsko-
slezská beseda v Praze, jež usnesla se zříditi zvláštní
odbor, jenž má s jinými zástupci spolků a národních
jednot pracovati. Beseda chce, aby do sčitací komise
vzati byli zástupci obou národností do přísahy vzati,
archy sčítací aby byly veřejně vystavovány k svépo-
mocné kontrole záznamů, a nepravdivé udání aby
bylo jako podvod trestáno, posléze, by na základě
sčitání vydána byla podrobná mapa národnostní.
Výbor Ústřední Matice Školské ve své plenární
schůzi dne 14. února 1900 povolal do komise pro
úpravu služného učitelstva matičního na místo p.
inspektora Libického p. P. Fluma — Zvýšil subvenci
jisté pokračovací škole na Moravě. — Dal souhlas
k tomu, aby jisté české firmě bylo uděleno matiční
privilegium za zvýšený příspěvek na její výrobky.
— Zvýšil služné a požitky 9 učitelům, kdežto některé
žádosti za zvýšení služného musily býti, jsouce ne-
dostatečně odůvodněny, odloženy. — Mimo to vyřídil
ještě některé záležitosti rázu důvěrného.
Valná hromada členstva místního odboru Ústř.
Matice školské v Domažlicích konati se bude dne
25 února 1900 o 2. hod. odp. v místnosti okresního
výboru.
Literární jednota v Domažlicích. Stanovy na-
dějného spolku toho došly již schválení. Za tou pří-
činou svolává se první valná hromada členstva na
neděli dne 4. března t. r. o 2. hod. odp. do budovy
c. kr. vyšš. gymnasia. Budou se přijímati členové a
konati volba správního výboru. Zřizovatelé spolku
počítají na hojné účastenství našeho uvědomělého
obecenstva, a sice jak pánů, tak i dam.
Na stavbu Sokolovny přispěl kroužek mlado-
hostinských a číšníků v Domažlicích 8 korunami z
čistého výnosu při pořádaném věnečku dne 15. února.
Na zdar!
Ve prospěch vystavení mešní kaple v Peci vy-
bráno bylo při sňatku p, Jos. Špadrny, lesního v
Koutě, se slč. Annou Lommrovou 18 K 70 h p.
Fr. Špadrnou, lesním na Peci.
Výstava českého veřejného tisku zemí koruny
české, jakož i D Rakous a Ameriky uspořádána bude
na letošní světové výstavě v Paříži. Při této příležitosti
bude vydán zvláštní spisek český a francouzský,
obsahující nástin rozvoje a historie českého novinářstva
a přesný výkaz časopisů českých. Spisek ten obsahovati
bude též inserty. V exposici českého tisku na světové
výstavě pařížské budou veškeré listy české vyloženy.
Ze Sokola. Dne 12. února t. r. konána byla
první schůze výborová za účasti všech bratrů valnou
hromadou zvolených. Za předsednictví starosty br.
Max. Duffka vykonána volba činovníků a zvoleni:
jednatelem br. Vác. Kitzberger, pokladníkem br. Fr.
Wimmer, knihovníkem br. Kar. Kůstka, správcem
domu br. Jan Halík. Do sběratelského odboru vysí-
láni budou z výboru br: Fr. Novák a Fr. Procházka.
Na to čteny zprávy jednatele, pokladníka, knihovníka
a náčelníka, rozebrány pak návrhy valné hromady
a ihned započato k jich vykonávání. V první řadě
vzat návrh o konání členských přednášek a rozho-
vorů, a usneseno, konati první členskou přednášku
dne 3. března. Za členy činné přijati br.: Jos. Hana,
Petr Haberle, Ant. Jaroš a Al Wilhelm. — Dne
20. února t. r. odbývána schůze sběracího odboru.
Zde rovněž vykonána volba předsednictva a zvoleni
br.: za předsedu Jan Solfronk, jeho náměstka Mart.
Holub, jednatele Fr. Novák, jeho náměstka Jan Halík.
Usneseno v době postní pořádati ve prospěch fondu
stavebního humoristický večírek, k němuž by získáni
byli chvalně známí američtí duetisté pp. Kovářik a
Wanderer z Prahy, kteří svým vystoupením nejen
v Čechách, ale hlavně i v Americe dodělali se úspěchů
nejčestnějších. Dále budiž jednací řád dán do tisku
a členům v odboru zasedajícím pak po jednom vý-
tisku odevzdán, by obsah jeho každému náležitě byl
znám. Ze zprávy pokladní vidno, že fond pro stavbu
vlastní tělocvičny vzrostl na K 7341 28. Na zdar!
Hospodářsko-rolnický spolek venkovských obcí
okresu Domažlického odbýval dne 18. února výborovou
schůzi, ke které na pozvání dostavili se též páni
zástupci hosp spolků z Domažlic, Zahořan, Mrákova,
Lštění, Nové Kdýně a Kanic. Ve schůzi pojednáno,
jak letošním rokem pořádati hodlá český odbor rady
zemědělské přehlídku k odměňování chovu skotu
spojených sousedních okresů N. Kdýň, Klatovy,
Přeštice, Nepomuk a Plánice. V záležitosti této
usnešeno, by přehlídka s odměňováním pořádána
byla v Domažlicích a zároveň, aby požádána byla
městská rada Domažlická za propůjčení místa k temuž
účeli. Při jednání o zařízení obilního skladiště
rozpředla se delší debata, při níž poukazováno na
mnohé výhody skladiště toho a též na obtíže, jimiž
zařízení spojeno jest. Porokováno též o zřízení ná-
kupního družstva v okresu našem, při němž má rol-
nictvo tu výhodu, že nepodlehá obchodním špekulacím
a vydírání nesvědomitých obchodníků. Taktéž po-
jednáno, by zařízen byl zde nějaký hospodářsko-
průmyslový závod. Ku vypracování a zařízení po-
třebných prací a předložení hotového náčrtku zvoleno
bylo komité se třemi zástupci každého jmenovaného
hosp. spolku. — Tím schůze skončena.
Výprava Sokolstva do Francie zmařena. Dle
zpráv došlých z Paříže jest francouzský sjezd gy-
mnastů, k němuž i Sokolové naší konali pilné pří-
pravy obmezen pouze na francouzské spolky tělo-
cvičné. Usnesení to stalo se z té příčiny, že výstavní
výbor zajistil sjezdu podporu 100000 franků, ale
jen s tou podmínkou, že to bude buď slavnost mezi-
národní aneb jen čistě francouzská. Sjezd Unie ne-
chtěje k slavnosti své zváti též na př. Němce usnesl
se přijati podmínku druhou.
Jen dál a houšť! „Česká Demokracie“ píše:
Zas už další veteránské spolky dobrovolně se ro-
zešly a proměnily se v podpůrné spolky. A to: v
Bakově, v Debři, v Nových Benátkách a v Mladé
Boleslavi. Na Moravě stalo se tak v Postřelmově.
Nejnověji v Kolíně usnesl se spolek vysloužilecký,
že přemění se ve vzájemně se podporující a že odloží
uniformy a vše, co má ráz militaristický. Ještě ra-
dikálněji počínal si spolek vojenských vysloužilců v
Hronově Spolek se rozešel, jmění své rozdal chu-
dým členům a zvláště obětím holešovským a vsetín-
ským a prapor pak odevzdal městskému museu na
věčnou paměť! — Proto lze jen vítat tento rozumný
krok veteránů ve zmíněných obcí a měst a projevit
při tom přání, aby v této vážné době, kdy s českým
národem tak úzkoprse jest jednáno, stalo se tak
všude, kde dosud spolky podobné existují.
Jindy a dnes. Ve chvíli, kdy hraje se o to,
abychom spokojili se s ohryzkem jazykového práva
ohlodaného, a za tuto hubenou náhradu upustili od
rozhodného boje proti Vídni, sluší připomenouti
našemu čtenářstvu jednu episodu, již máme zaručenou
v životopise krále Ferdinanda Dobrotivého. Jest tam
zaznamenáno toto: „Při jedné audienci začal král
Ferdinand pojednou z nenadání na vysokého úředníka
soudního mluviti česky. Pozoruje však překvapení a
rozpaky toho pána a seznav z lámané češtiny jeho,
že sotva rozumí tomu, co král praví, tázal se ho
přímo, zda-li umí česky, a když úředník netroufaje
si nepravdou to vymluviti, odpověděl, že neumí, na-
pomenul ho, aby se česky naučil, jelikož je to zákonem
přikázáno a jelikož toho ve svém úřadě nezbytně
potřebuje. K tomu pak doložil, že on sám českou
řeč miluje a rád česky hovoří!“ — Tehdy a dnes!
Kolik vydělávají majitelé uhelných dolů, o tom
píše se z Vídně. V tamnější městské radě uvedl jeden
z členů jejích, že uhelný obchod „Kohlenbureau
Guttmann“ ve Vídni vydělá až 30.000 zl. denně.
Týž dovodil číslicemi, že veškeré uhlí, jež tato firma
má z Ostravska-Karvínska a odjinud z Pruska, jest
ve výrobní ceně 25 kr. za metr. cent. Tato firma
Guttmann ve Vídni prodává však totéž uhlí ve
velkém metr. cent za 86 kr. a v drobném prodeji
— tudíž nejchudší třídě lidí — za 1 zl. 30 kr.!!!
Firma ta dostává denně až 3000 vagonů uhlí! —
A pak prý majitelé dolů nemohou zvýšiti mzdu
horníkům, z jichž potu a životů vydělávají tak
báječné milliony! — Jeho švakr dr. Karpeles z
Vídně zastupuje teď v Moravské Ostravě — stáv-
kující horníky!
Uhelní stávka se v celku nezměnila. Tu a tam
přibylo o několik horníků do práce, ale celkový
stav se tím nikterak nezměnil. V Kladně pracuje
jen 878 mužů, stávkuje ještě na 2700. — V Tepli-
cích sjelo včera 582 mužů, stávkuje 1239. — V
Ústí sjelo 900 mužů a stávkuje 344. Tam se počet
stávkujících zmenšil. — V Duchcově pracuje se
ze 107 na 70 šachtách. V pondělí vytěženo bylo
780 vagonů uhlí. Pracujících kopáčů jest 1261 a ve-
škerých dělníků 6754, o 1000 více než předešlý
týden. — Ve Slaném sjelo ze 2344 horníků 564.
— Ve Vejvanově stávkuje u firmy Pistorius
70 dělníků ze 105. — V Nýřanech stav ne-
změněn.
Absolustické Rusko vzorem může býti všem stá-
tům po mnohé stránce. O Rusku možno říci, že ho-
spodaří se státním jměním účelně a jen ku
blahu lidu! Ne k zotročení, ale k povznesení lidu
směřují veškeré kroky ruské „despocie“! Tak po-
sledně ruské ministerstvo financí povolilo 50.000
rublů na stipendia učitelům na pařížskou výstavu.
Učitelé, vrátíce se z výstavy, budou navzájem po-
vinni sděliti s ruským lidem své nabyté na pařížské
výstavě zkušenosti. Není-li to také rozumné a —
poučné?
Záchrana selských statků. „Selské Listy“ po-
jednávají v zajímavém článku o úpadku rolnictva a
jeho příčinách. Správně nahlížejí na drobení se větších
selských statků, jež se stává morem rolnického bla-
hobytu, poněvadž rozdělený statek nemůže nikdy
vydatně konkurovati a upadá stále ve větší bídu.
Dlužno tedy, aby selské statky, jako samostatné
zemědělské živnosti a usedlosti, v dnešní své podobě
i do budoucnosti zachovány byly, a tím by nastal
stejnoměrný pochod v zemědělské otázce. Nedělme
statky mezi děti, nýbrž popřejme jim průchodu k
samostatné výživě v odvětví jiném a jednomu toliko
z nich zanechme otcovské dědictví. Úvaha tato
zasluhuje povšimnutí v existenčním boji rolnictva.
Za výrobky cizácké (ať jest to již cigorka, mýdlo,
soda, látky, kůže atd.) přibližné vypočítáno, že
přes sto milionů ročně dáme do rukou
našich nepřátel! — O těch 100 milionů jest ročně
náš národ chudší!
Nepotvrzený zákon zemský z 13. května 1899.
Jak známo, přijal český sněm v posledním letním
zasedání dva zákony ohledně právních poměrův
učitelstva na školách národních. První zákon, zavá-
dějící na provinění učitelův a učitelek pokuty 5—100 zl.,
dosáhl císařského schválení již před vánocemi. Druhý
však ustanovující, že pětiletý služební přídavek nemá
býti na příště učiteli z trestu odnímán na dobu delší
než jednoho roku, byl nedávno z kabinetní kanceláře
vrácen nepotvrzený. To značí, že i dále pro nepatrné
často poklesky platiti budou učitelé několika tisícizlatové
pokuty, když jim budou pětiletá zvýšení služného
doživotně odpírána. Nemůžeme než hluboce
litovati, že odepřením sankce anullováno bylo unesení
českého sněmu, jenž jím projevil dobrou vůli odstraniti
