ukrutné pokutování učitelstva, jakéhou žádné kategorie
úřednické není. A pak má býti učitelstvo spokojeno
a klidně pracovati!
Z duchovenských kruhů. Superiorem kongregace
školských sester v Horažďovicích ustanoven dp. Ant.
Polanský, katecheta měšť. dívčí školy v Sušici.
Věneček přátel myslivosti, odbývaný dne 17.
února v sále „u Černého koně“ vydařil se, jak se
již předem očekávati dalo, skvěle. Případná, krásná
dekorace, jíž sál se vkusem v pravdě uměleckým byl
vyzdoben, překvapila všechny účastníky tím, kterak
prostředky tak jednoduchými, jako jest zelená lesní
chvoj, dosáhnouti lze tolik efektu. Sál proměněn byl
v idyllické lesní zákoutí, v němž ladně seskupeny
po různu stromy, na jichž větvicích případně umístěni
opeřenci našich hvozdů. Zdařilá byla dekorace stěn.
V guirlandách chvoje rozvěšeny ve vkusných em-
blemech zbraně a trofeje lovecké, myslivecké i lesnické,
kolem nichž seskupeno několik set parohů rozmanitého
druhu. Pozornost budil velký taneční pořádek v
mysliveckém genru umělecky provedený. Četná spo-
lečnost domácí, jak jí zřídka kdy zastoupenu vídáme,
četní hosté a lesníci z okolí, ba i přátelé lovců zdejších
z Plzně a Prahy setrvali zde v přátelské zábavě do
pozdních hodin ranních a skorem nikdo neměl odvahy
opustiti skvostnou tu zábavu. Ze všestraně skvělého
výsledku, jak ostatně všeobecně znám jest, těšiti se
můžeme, že věneček zdejších přátel myslivosti zůstane
nám i pro příští léta na programu masopustním. —
Pořadatelstvu „Zdar!“.
Železniční stavby na Plzeňsku. Dle osnovy no-
vého zákona, kterou vláda včera poslanecké sněmovně
předložila, mají být povoleny na stavbu nového ná-
draží a stanice v Plzni 3,000.000 korun. K položení
druhých kolejí na trati České Budějovice-Plzeň navr-
ženo 3,700.000 K, na trati Smíchov-Beroun 4,960.000
K, na trati Beroun-Králův Dvůr 217000 K, na trati
Králův Dvůr-Zdice 610.000 K. — Na zřízení nového
nádraží v Čes. Budějovicích mají býti povoleny
4,600.000 — v celku pak navrženo pro obvod plzeň-
ského řiditelstva c. kr. státních drah 12,000.000 korun.
Svatební přísnost chce zavésti Thomas, guverner
Colorada. Přimlouvá se totiž o sezákonění předlohy,
aby jen takový párek dostal povolení ku sňatku,
na kterém by lékařská komisse zjistila, že ženich není
pod 25 a nevěsta pod 22 let stáří, a dále, že oba
jsou prosti pijáctví, šílenosti, souchotin, dušnosti,
krtičnosti, padoucnice a to jak ve smyslu organickém
tak dědičném. Povolení by se neudělilo osobám spříz-
něným, ani těm, které vedou zvrhlé životy, nebo
jsou v obžalobě pro nějaký zločin.
Slova nebo čísla? Řiditel měšťanské školy ve
Vídni Em. Bayer podal k okresní školní radě vídeňské
žádost, aby na vysvědčeních čtvrtletních i propouště-
cích místo klasifikace slovní, tedy místo jedniček,
dvojek, pětek aby stálo: výborný, chvalitebný, ne-
dostatečný. Vídeňský řiditel přimlouvá se za návrh
svůj z důvodů paedagogických a z důvodů lepší
srozumitelnosti pro rodiče a zaměstnavatele. Dosavadní
školní vysvědčení s řadami svých třídních číslic po-
dobá se spíše školnímu úkolu, nežli listině, která
má svědčiti o pilnosti a pokroku žákově. Tříditi
slovem působilo by vážnějším dojmem, nežli nynější
censurové číslice.
Dozvuky masopustní v Domažlicích a okolí.
Taneček na pasece dnes 24. února „u Hájků“. —
Věneček kroužku mládenců 25. února „u Šumavy“.
— Maškarní ples vzdělávacího spolku „Lassale“ 25.
února „u Černého koně“. — Velká maškarní reduta
27. února „u Černého koně“. — Všeobecně vzdělá-
vací spolek „Svornost“ v Koutě pořádá v hostinci
p. Jiř. Šperla: 25. února věneček, 26. února šibřinky.
— Masopustní merendy pořádány budou 25., 26. a 27.
února v hostinci p. V. Tomajera v Klenči. — Vě-
neček 26. února v sále p. Jos. Kubáta v Kolovči. —
Ples sboru dobrov. hasičů ve Lhotě 26. února v ho-
stinci p. Jos. Seidla.
Konec poštovních známek. Jak jsme se právě
ze spolehlivého pramene od přítele našeho p. A. Saissy
z Paříže dověděli, zanáší se státní sekretář fran-
couzských pošt a telegrafů, p Mongeotte myšlenkou,
zrušiti poštovní známky a nahraditi je jednoduchými
automatickým způsobem vyraženými známkami, což
po uhrazení dopravního poplatku zvlášť k tomu
určený stroj vykoná. I londýnská „Postoffice“ prý
překvapí anglické obecenstvo novinkami v poštov-
nictví, mezi nimiž zrušení poštovních známek počítati
dlužno na prvním místě.
Čistěte stromy! Dle § 1. zákona zemského ze
dne 30. dubna 1870 čís 38, týkajícího se ochrany
vzdělávání země proti záhubě housenkami, chrousty
a jiným škodlivým hmyzem působené, je každý
držitel pozemku, ať vlastník, požívatel aneb nájemník,
povinen, aby do konce března očistil své ovocné a
ozdobné stromy, keře, ploty, dřevěné ohrady zahradní
a zdi domů, v zahradách a vinicích, na polích a
lukách, tak aby tam ani zapředených housenek, ani
vaječek hmyzu, ani kuklí nezůstalo; nasbíraná pak
hnízda housenčí a vaječka mají se spáliti aneb jinak
zničiti. Rovným způsobem buďte do 15. května ničeny
housenky a kukly, jakmile se ukáží na stromech,
keřích a užitečných rostlinách. Pokácené stromy a
usečené větve, housenkami zachvácené, nesmějí zůstat
ležeti, nýbrž housenky buďte sbírány a bez odkladu
spáleny. Po celý pak čas, po který babky chroustů
lítají, mají držitelé pozemků střásati denně, zvláště
časně z rána chrousty se stromů ovocných a ozdobných,
s keřů ozdobných a stromů olejných, pak se stromů,
které, stojíce na kraji lesů, tak blízké jsou výše
řečen stromoví, že kdyby chrousti z nich se ne-
střásali, celé opatření by bylo zbytečné, načež mají
se chrousti zničiti aneb jinak v hospodářství potře-
bovati. Když se podmítává půda v poli, která se zdě-
lává, mají se ponravy za pluhem, motykou neb lo-
patou se vyskytující sbírati a hned zničiti Držitelům
pozemků, kteří zanedbávají povinnosti tímto zákonem
jim uložené, vyhrožuje se pokutou 1 až 10 zl., v pří-
padě opětném až i 20 zl. aneb vězením od 12 hodin
do 4 dnů.
Druhé koleje na dráze císaře Františka Josefa.
Železniční ministerium podá v nastávajícím zasedání
poslanecké sněmovny předlohu zákona o položení
druhých kolejí na dráze Františka Josefa. Jak zná-
mo, má tato dráha dvojí kolej pouze z Vídně do
Tullnu, ale přípravy vykonány jsou až do Absdorfu.
Nyní mají býti položeny po celé dráze. Práce z
finančních a technických důvodů rozvrženy jsou na
několik roků.
Z Národní Jednoty Pošumavské. Sčítání lidu jest
předmětem stálé péče ústředního výboru. V poslední
době upozorněny povolané kruhy opětně na nutnost
sčítání dle národnosti. Přípravy ke sčítání jsou v
plném proudu. Dle předběžného rozpočtu bude však
Národní Jednota Pošumavská k účelu tomu potře-
bovati nejméně 3000 K a k značnému tomuto obnosu
musí dožadovati se přispění české veřejnosti. Na
zakoupení hospodářských strojů povolena subvence
odboru v Osvračíně a vysloven souhlas s přenesením
lučních bran ze Všekar do Lhoty u Nové Kdýně. —
Pro několik míst v Pošumavi potřebuje ústřední
výbor přečtené časopisy. Kdo za náhradu poštovného
byl by ochoten přečtené noviny alespoň jednou týdně
přímo na udanou adresu zasílati, přihlas se v kance-
láři Jednoty v domě „Národní kavárny“ v Praze,
Vodičkova ul. č. 3.
Oheň. Ve čtvrtek dne 22. února 1900 vypukl
po 11 hodině v noci oheň ve Lhotě u Nové Kdýně
a v malé chvíli rozšířil se tak, že okamžitě stálo 6
obydelných stavení, stodola, kolna i více chlévů v
jednom mocném plameni. Jedné rodině pohořelé,
která ničeho již z hořícího stavení ani stáje odstra-
niti nemohla, shořely veškeré peřiny, píce a 3 kusy
hovězího dobytka. Místní sbor hasičský uchopil se
ke vší chvále velice statečně prací zachraňovacích,
jemuž pak se též za přispění vůkolních hasičských
sborů po namahavé práci poštěstilo požár úplně lo-
kalisovati. Oheň, který v kolně vyšel, zlomyslnou
rukou byl založen, jak tomu pravdivé okolnosti
úplně nasvědčují.
Velký oheň. Minulého týdne vypukl z neznámých
dosud příčin oheň v parní pile p. Vojtěcha Riedla
v Toušeni (okres stříbrský), kterému záhy padla za
oběť celá pila se všemi stroji. Škoda čítá se na
30.000 korun. Pan Riedl je však pojištěn u „Phönixu“
na devatenáct tisíc korun.
Přejet vlakem. Dne 17. t. m. přibyl sedmihodi-
novým večerním vlakem do Staňkova jistý 18letý
mladík z blízké vsi Lohové. Chtěje si cestu domů z
nádraží zkrátiti, pustil se výrostek přes koleje směrem
k polní cestě, byl však vagony pošinující nákladní
lokomotivou zachycen a přejet. Nešťastníkovi byly
jedna ruka a jedna noha od těla odtrženy, takže na
jeho uzdravení není nejmenší naděje.
Ryby a stromy. Na březích rybníků vídáme všudy
mohutné duby. Proč asi? Jednak aby hráze byly
pevnější, jednak aby mohutné koruny stínily a tak
vodu ochladily v době parna, jednak k vůli hmyzu,
jenž pak z lupení do vody padá a kaprům slouží
za pochoutku; duby sázeli staří rybáři. Jakkolivěk
tedy u rybníků kapřích dub koná dobré služby, nesmí
se trpěti na blízku rybníků pstruhových. Žaludy a
lupeny do vody napadané škodí pstruhům, ano
způsobují prý choroby, jež jsou příčinou oslepnutí
pstruhů. Za to však nepříliš husté olší a vrbí pstruhům
jde k duhu. Na obou stromech žije hojnost hmyzu,
kterýž vítr shodí do vody pstruhům za pochoutku.
Ve stínu vrb a olší pstruh si rád hoví a mezi kořáním
hledá útulek příjemný a bezpečný. Také řeřicha vodní
na okraji rybníků jest velmi užitečna. Hostí mnoho
plžů a hmyzů, na nichž pstruh si rád pochutná, jest
mu příjemným útulkem za letního parna a rybáři
z jara poskytuje cenné zeleniny.
K vývozu do Ameriky. Dle zprávy c. a k. generál.
konsulátu v Chicagu vzrůstá stále počet dotazů u
konsulátu toho po adresách evropských zastupitelských
firem importních závodů chicagských. Na žádost
tohoto generál. konsulátu oznámilo c. k ministerstvo
obchodu obchodní a živnostenské komoře v Plzni
seznam stálých evropských zástupců největších import-
ních firem chicagských, kterým možno učiniti nabídky
se strany rakouských průmyslníků, a to o všeho
druhu výrobcích denní potřeby a přepychu z porculánu,
kameniny, skla, majoliku, bronzu, papíru, vlny, plátna,
dále výrobků nožiřských, výrobků ze dřeva a kůže, vý-
robků uměleckého průmyslu, klenotnictví atd. Vývozní
firmy tohoto druhu, které mají na vývozu do Ameriky
zájem, mohou si opatřiti adresy zmíněných zastupitel-
ských firem u obchodní a živnostenské komory v
Plzni. Podotýkáme, že firmy ty jsou hlavními (gene-
rálními) zástupci, kteří pro chicagské dovozní firmy
po celý rok v Evropě pracují, účtují i nákup zboží
obstarávají. Vedle nich vysílají arci dotčené importní
firmy z Chicaga každoročně zvláštní jednatele do
Evropy, kteří své stanoviště májí v místech výše
zmíněných evropských zastupitelských firem a o jichž
cestách po pevnině firmy ty mohou podati zprávu.
Příčiny bankrotů. Vídeňský spolek věřitelů vydal
výroční zprávu, v níž vysvětluje, že příčinou hojných
úpadků jest jednak politická situace v Rakousku,
hlavně v korunních zemích Cech, Moravy a Slezska,
jednak v událostech konfesionálních a národnostních.
Nejlepší firmy — naříká zpráva — padly za oběť
boykotu a staly se oběťmi poštvané, násilné chátry.
Konečně naříká zpráva, že nadarmo vyzněl hlas dovo-
lávajících se nápravy a odškodnění cestou zákona.
Kdo hledá výmluvy k úpadku, najde ji vždycky.
Užitečnosť vrabců jakožto ničitelů škodných plžů,
kobylek a housenek v domácích i zelenářských za-
hradách vysvítá z pozorování, které již po řadu let
činí německý přírodozpytec Lenz. Týž vypočetl, že
párek starých vrabců přináší svým mláďatům, hned
jak se tato vylíhnou, každé dopoledne během 7 hodin
140 kobylek, housenek neb plžů, odpoledne pak
průměrem asi 84 Staří sami každou hodinu stráví
nejméně 10 kusů, denně 140, tak že jediná vrabčí
rodina každý den zničí 364 škodných živočichů.
Cigaret vykouřilo se za r. 1899 pouze v král.
Českém 664,021.000 kusů v ceně přes 6 milionů
zlatých. Uvážíme-li že hlavním odběratelem je mládež,
nemůžeme než znovu volati k okresním školním
radám, aby zasadily se o zákaz kouření mládeže do
16. roku.
Trh na hovězí dobytek v Domažlicích odbývati
se bude ve čtvrtek dne 1. března t. r.
Literární novinky.
Právě vyšlo 1. číslo roč. VIII. „Českých
Listů Hospodářských“, vydávaných Ústřední
společností hospodářskou, redigovaných Drem Fr.
Sitenským, zemským inspektorem hospodářského vyučo-
vání v král. Českém. Číslo toto vykazuje zajímavý
obsah.
„Levné illustrované knihovny“ nákladem
Edv. Beauforta v Praze vyšel svazek 6. Nová tato
sbírka rázem doznala obliby. Přivábila k sobě hned při
prvních svých svazcích vkusnou praktickou úpravou,
poměrně k jiným illustrovaným sbírkám velikou svojí
lácí, hlavně však velice cennou prací Sienkiewiezovou
„Potopa“, jakož i roztomilými obrazy akademického
malíře Věnceslava Černého. Svazek obsahuje
4 velice pěkné obrazy. Odporučujeme upřímně novou
tuto sbírku a radíme, komu se nedostalo poznati vábné
svazečky „Levné illustrované knihovny“,
aby žádal o ukázku nakladatelství Edv. Beauforta v
Praze-II., Jungmannova tř. č. 21. n.
Damastové hedvábné roby zl.9.00
a výše! — 12 metrů! prosto poštovného a cla! Vzorky obratem
taktéž od černého, bílého a barevného „Hennebergovo hedvábí“
od 45 kr. do zl. 14.65 za metr.
Továrna na hedvábí G. Henneberg
(c. k. dvorní dodav.) Zurych.
Týdenní trh v Domažlicích dne 22. února 1900.
Přivezeno bylo
Pšenice . . MC. 115
Žito . . . . „ 132
Ječmen. . „
97
Oves . . . „
71
Hrách. . . „
Brambory 1 p.
Zelí . . . . kopa
Seno . . . q
6
Sláma . . q
20
3
Máslo . . . kg
1
80
Vejce . . . kopa
3 20
Vepřů odstávčat přihnáno 101 a prodáno 101.
—
—
Prodáno za cenu
I. tř.  II. tř.  III. tř.
K. Ih.
K. h.
K. Ih.
16
50
14
15
12
—
7
3
50
50
—
60
14
15
11
15
50
—
—
13
14
—
—
—
—
Kdo chceš 400 marek
zaručených, měsíčně, lehce, čestně a bez risika vydě-
lati, zašli ihned svoji adresu s poštovní známkou
pod značkou V. 21 Annoncen-Exped. K. F. Wojtan
Leipzig-Lindenau.
Bradyho
Žaludeční kapky
dříve Mariacelské žaludeční kapky
připravované v lékárně „u krále uher-
ského“ Karla Bradyho ve Vídni I.,
Fleischmarkt l,
všeobecně osvědčený a známý léčivý
prostředek povzbuzujícího a silného účinku
na žaludek při porušeném zažívání a
jiných obtížích žaludečních.
Cena láhve . . . 40 kr.
Dvojitá láhev . . . 70 kr.
Musím opětně na to upozorniti, že moje žaludeční
kapky na mnoze se falšují. Budiž tedy při koupi dbáno
na hořejší ochrannou známku s podpisem C. Brady,
a buďtež odmítnuty všeliké výrobky jako nepravé, které
nořejší ochrannou známkou a podpisem C. Brady
opatřeny nejsou.
Žaludeční kapky lékár. C. Brady,
(dříve Mariacelské žaludeční kapky)
jsou obaleny v červených krabicích se záhyby a opatřeny
obrazem svaté matky Boží Mariacelské (jako ochranné
známky). Pod ochrannou známkou musí býti hořejší
podpis C. Brady. Součástky jsou udány.
Žaludeční kapky možno dostati pravé ve všech
lékárnách.
50
50
—
—
—
