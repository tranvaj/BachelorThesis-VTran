Körbrově na dělení naší vlasti a snižování jazyka.
Jednání poslanců podrobeno bylo břitké kritice. Také
otázka sčítání probrána důkladně. Rozhovor trval
dlouho přes 12 hodinu a skončil resolucí proti osno-
vám Körbrovým.
Ve valné hromadě Záložny v Domažlicích, jež
odbývána byla dne 13. května odpoledne v sále
hotelu „u Černého koně“ rozdělen čistý výtěžek takto:
k účelům obecně prospěšným 600 K, průmyslové
škole pokračovací 200 K, rolnicko-hospod. spolku
venkovských obcí okresu domažlického 40 K, Sokolu
pro fond k vystavení tělocvičny 100 K, okresní
hasičské jednotě 40 K, veřejné knihovně 100 K,
veřejné čítárně 20 K, na vystavění kaple u Dobré
vody 20 K, na opravu Baldovské kapličky 100 K,
hospodářskému spolku zdejšímu 40 K, fondu pro
schudlé řemeslníky a živnostníky v Domažlicích
100 K Zbývajících 596 K 16 h připsáno zvláštnímu
fondu reservnímu pro možné ztráty kursovní při
cenných papírech. Tím vyčerpáno celých 30% čistého
výtěžku 1956 K 16 h. Pořadím vystoupli členové
výboru pp. Tom. Duffek, Jan Randa, Karel Trnka
a Aug. Wimmer zvoleni opětně aklamací. Při volných
návrzích navrhl p. Tom. Duffek, aby pro budoucnosť
věnována byla vždy jakási část z čistého výtěžku
ku zřízení pensijního fondu pro úředníky a zřízence
záložny, což za souhlasu přítomných vzato na vědomí.
Výlet do Domažlic a okolí podnikne zpěvácký
spolek pražských typografů ve dnech svátků svato-
dušních. Přibude nočním vlakem dne 3. června do
města našeho a podnikne výlet téhož dne o 8. hod.
raním vlakem do Nové Kdýně, navštíví při té příle-
žitosti se Sokolem Novo-Kdýňským zříceniny hradů
Herštýna a Rýzmberka. Večer pak pořádá v Nové
Kdýni koncert ve prospěch tamní tělocvičny. Pro-
střední svátek dne 4. června konati bude výlet
k návštěvě vrchu sv. Anny u Všerub a památného
kostelíka sv. Václava u Brůdku, vydá se pochodem
přes Mlýneček dále Krasnici, Filipsberg a Šnory, vy-
stoupí na Spálený vrch, odkud krásný rozhled do
údolí Podčerchovského se rozkládá, a sestoupí dále
do České Kubice. Po občerstvení v pensionátu Krásno-
horské odpůldne odjede do Domažlic, kdež v sadech
střelnice spolupůsobiti bude při národní slavnosti,
kterou ve prospěch stavebního fondu tělocvičny náš
„Sokol“ pořádá. Večer tentýž den koná jednota so-
kolská přátelskou zábavu v sále hotelu „u Černého
koně“, při kteréž spoluúčinkovati budou, řízením sbor-
mistra p. Karla Nejtka, sbor shora uvedených hostů,
dále přední zpěváci a komikové tohoto chvalně zná-
mého spolku. Po půlnoci téhož dne vrátí se spolek
typogr. do Prahy. V milé paměti utkvěl nám výlet, který
tentýž spolek před dvěma roky k nám pořádal, pro-
čež těšíme se srdečně na milé nám hosty a na vzácný
požitek jich výtečného zpěvu, kterým nás pobaviti
zamýšlí.
Národní kroj — v kázání. Dne 4. t. m. na
missiích v Nové Vsi u Uhers. Hradiště pronesl dp.
P. Cibulka, známý z Hostýna, tato slova: „K Vám
ženy a matky Slovácké, mám ještě jednu důtklivou
a velkou prosbu. Važte sobě svého národního kroje!
Kroj váš jest nejenom vzácnou památkou a odkazem
praotců Vašich, on jest též ochranou a měřitkem
mravní zachovalosti, jest pevnou zdí proti útokům
cizáctví, jež zaplavuje a otravuje náš dobrý slovanský
lid. Každý národ od Boha jest, praví písmo sv.,
a tudíž i od Boha jsou Vaše národní krásné zvyky
i Váš krásný, mravný národní kroj! Dědictví otců
zachovej nám Pane!
Nové volby do okresního zastupitelstva Horšo-
votýnského, jež čítá 18 členů, konati se budou v
měsíci červnu t. r. Volební dny stanoveny jsou na
18., 19., 20., 21. a 22. června.
Z odboru Národní Jednoty Pošumavské. Druhá
členská schůze s oznámeným již pořadem konati se
bude ve středu dne 23. t. m. — Zveme každého
k této schůzi, poněvadž rozhovor slibuje býti velmi
zajímavý a poučný. — Místní odbor hodlá s okolními
odbory uspořádati výlet do Blížejova a Staňkov, kde
se bude odbývati též příšti schůze skupiny. — V
důvěrné schůzi v Praze, na které se jednalo o sčítání
lidu a o Körbrových návrzích přítomen byl p. A.
Halik, a promluvil o poměrech na Domažlicku a
Horšovo-Týnsku. Ve valné hromadě zastupoval sku-
pinu Domažlickou a místní odbor jednatel p. Al. Halík.
Práce ku sčítání lidu jsou v plném proudu. Pp.
důvěrníci se vybízejí, by činnost svou zahájili a návrhy
své odboru jednatelskému sdělili. — Místní odbory
obracejtež se v záležitostech svých na výbor jedna-
telský v Domažlicích. — Který odbor si přeje před-
nášku, nechť to v čas sdělí odboru přednáškovému.
K stavbě dívčí školy. Dne 17. t. m. konala se
schůze komise okresní školní rady za přičinou
schválení plánu a rozpočtu na novou dívčí školu.
Rozpočet na stavbu obnáší 149.778.38 K. Do konce
října t. r. má býti celá stavba pod střechou. Do 30.
června 1901 musí býti omítka uvnitř i zevnitř a ostatní
práce stavební hotovy, tak aby 1. září 1901 budova
používána býti mohla. Na zadání prací stavebních
jest vypsána lhůta do konce t. m., načež ihned po
zadání přikročí se k stavbě.
Konkurs. Při c. k. odborné škole keramické
v Bechyni obsadí se první místo státního stipendia
s ročním požitkem 330 K pro domažlické příslušníky.
Žádosti podány buďtež do 31. května ředitelství ústavu.
Hlavní přehlídka česko-bavorských hranic. Dle
ustanovení státní smlouvy, uzavřené mezi Rakouskem
a Bavory dne 24. června 1862, konati se bude letos
hlavní přehlídka česko-bavorských hranic za příto-
mnosti komisařů, vládami obou říší k účelu tomu
ustanovených. Se strany rakouské ustanoven byl pro
přehlídku tuto, jež zahájena bude dne 22. t. m., pan
c. kr místodrž. rada Jindř. Vojáček a zástupcem
jeho p. c. kr. okresní kom. dr. Fr. hr. Montecuccoli.
Se strany bavorské pak za vládní okres dolnoba-
vorský zastávati bude místo komisaře král. vládní
rada p. Jiří Hübscher.
Ledoví muži se letos vyznamenali! Po vedrech,
při nichž teploměr dostoupl výše na 27° R., dostavila
se tak citelná chladna, že teplota sklesla na 3° R.
Oblaka olověně zachmuřená po celé dny vysílala při
prudkém větru spousty deště a chvílemi i sníh. Ze
všech stran oznamuji se citelné zimy a sněžení, jež
na oseních a ovocném stromoví způsobily velikých
škod.
Bezplatné opatřování míst učebních ve Vídni.
České veřejnosti chvalně známý jediný český „Spolek
pro opatřování služeb ve Vídni“, jenž obral sobě
za úkol především umísťovati české učně zase jen
ku českým a řádným mistrům vídeňským úplně
zdarma, těší se stále značnějšími úspěchy. Svou čin-
ností zachránil již přes 1000 českých a moravských
hochů před germanisací tím, že dosadil je ku českým
mistrům, kteří vesměs jsou členy spolku. Nyní má
spolek uprázdněná řádná místa hned k nastoupení
na tato řemesla: čalounictví, kartáčnictví, klempířství,
kloboučnictví, kolářství, košíkářství, kovářství, krej-
čovství, obuvnictví, řezbářství, soustružnictví, imitace
jantaru, perletě a slonoviny a truhlářství. Adresa na
spolek: „Český spolek pro opatřování služeb ve
Vídni“, odbor pro učně, IX. okres, Pramergasse 12,
dveře 6, kdež se i osobní přihlášky přijímají. — K
dopisům dlužno připojiti známku pošt. na odpověď.
Zakopaná hřivna. Na výstavě v oboře má rol-
nická škola v Plzni na svém oddělení širokými li-
terami nápis: „Zakopaná hřivna 376 milionů korun!“
A pod nápisem tím lze se dočísti: Průměrný výtě-
žek zpeněžením mléka v království českém rozumným
hleděním dobytka mohl by obnášeti 490 milionů
korun; obnáší však pouze 114.4 mil. korun. Naše
rolnictvo pramálo si hledí zušlechtění dojného dobytka.
Pěkný zjev. „Úsměchy“, humor Lad. Zd. Ma-
cháčka, budou dle dosavadních přihlášek odběratelů
zároveň při svém ukončení (5. sešitem) v celém
svém nákladě rozebrány. K četným dotazům, kdy
vyjde pokračování „Lebky“, fragmentu učitelského
ráje, oznamuje nám spisovatel, že 3. sešit vyšel 18.
května. Kdo si přeje čísti zase jedenkráte opravdu
rozhodnou českou povahou vytvořenou literární práci,
nechť žádá ještě v čas ukázku od Lad. Zd. Machá-
čka v Praze VII. na Letné č. 378.
Slintavka a kulhavka v Domažlicích omezena již
jen na dva stáje, pročež uzávěrka města zrušena a
jízda potahy hovězími, jakož i hon dobytka paznecht-
natého městem dovolen.
Pokus sebevraždy. Oběsiti se chtěla v těchto dnech
jistá selka ze samot Nových Pocinovic a byla na
pokřik vlastního dítěte čeledínem ze sousedního
statku ještě zavčas uříznuta. Nezhojitelná nemoc a
zlé nakládání se strany manžela, od nesvědomité a
nelidské tchýně poštvaného, byly prý příčinou tohoto
děsného skutku.
Pokus sebevraždy obecního tajemníka. Obecní
tajemník Václav Hackl v Nýrsku, ženatý a otec tří
dítek, dopouštěl se již po delší dobu defraudací vy-
braných daní obecních. V pondělí dne 14. t. m. vyšly
tyto podvodné manipulace jeho na jevo a Hackel
měl býti zatčen. V kritickém okamžiku vytáhl při-
pravený již revolver a vypálil proti sobě ránu, kterou
utrpěl těžké zranění. Výše zpronevěřeného obnosu
není dosud známa. Událost způsobila ve městě ne-
smírné vzrušení.
Nekupujte uherské vepře! Hospodářská spo-
lečnost dolnorakouská varuje všechny hospodářské
spolky před nákupem uherských vepřů, připomíná
hospodářům, že ti, kdož uherské vepře kupují, ne-
mají nároků na odškodněnou v případě vypuknutí
vepřového moru, dokáže-li se jim, že zvíře koupené
nebylo nejméně 40 dnů v Rakousích. Táž hospodář-
ská společnost nabízí se, že těm hospodářům, kteří
uherské vepře nekoupí, ze subvencí státních dodá
ještě lacinější plemenníky než dosud.
Přátelé dramatické tvorby uvítají zajisté s povdě-
kem, že ve Světové Knihovně ve vydaném
právě svazku 152 podán veřejnosti mistrný překlad J.
Vrchlického slavného dramatu Pierra Corneilla „Cid“.
Tragedie Corneillova je památnou v dějinách francouz-
ského dramatu svou smělou iniciativou, svým heroismem
a velkým stylem, jímž jest podána. Proslulé dílo umělecké
převedeno je J. Vrchlickým v celé nádheře originalu
i doporučujeme nový svazek „Světové knihovny“ všemu
intelligentnímu čtenářstvu. „Světová knihovna“ vykazuje
již celou řadu nejvybranějších děl domácích i cizích a
tvoří tedy sbírku, která postupně nově přibylými čísly
stále roste. Odporučujeme výbornou tuto sbírku co
nejvřeleji každému, kdo za malý peníz poříditi si chce
výbor znamenitých prací světových literatur. Cena
jednoduchého čísla 10 kr. Vázaná „Světová knihovna“
stojí: číslo jednoduché 20 kr., dvojité 40 kr., trojité
54 kr. Na skladě v každém knihkupectví, zvláště nakla-
datelství J. Otty v Praze, Karlovo nám. č. 34.
„České Kroniky“ vyšel druhého vydání sešit
138/139, který obsahuje líčení od r. 1628 až 1720
s obrazy: Komenský se loučí, Ferdinand III., Ubití
Freislebena v Čestině, Ferdinand IV. „Česká Kronika“
vzhledem k tomu, že jako proskribovaná jest na indexu
c. k. místodržitelství pro království České, které ji
škrtá ze seznamu kolporterů, zasluhuje odporučení a
největšího rozšíření. Každý žádej u nakladatelství Edv.
Beauforta v Praze, Jungmannova tř. č. 21. n. sešit
na ukázku.
„Obecná Kronika“. Beaufortovy illustrované
„Obecné Kroniky“ psané prof. Jos. Lacinou (Koldou
Malinským), vyšel sešit 60. Svým vzácným, přístupným
slohem počíná prof. Lacina hlavu VII., jako počátek
části 2. dílu II. Sešit obsahuje seznam obrazů a titulní
listy části 1. dílu II. Právě nyní naskytá se příležitost
každému, kdo by hodlal velice cenné toto dílo odebírati,
neboť „Obecnou Kroniku“ možno začíti odebírati kdykoliv.
Díl I. obsahuje sešit 1.—34. Sešitem 35. počíná díl II.,
který právě vychází. Sešit po 25 kr. vychází každých
čtrnácte dnův. Ukázku na požádání zašle nakladatelství
Edv. Beauforta v Praze, Jungmannova tř. 21 n. Od-
poručujeme.
„Jarní setba“, krásný a veliký obraz P. Stachiewicze
přináší právě vydané číslo 14. „Besed lidu“,
laciného prostonárodního obrázkového časopisu, nákladem
J. Otty v Praze. Bohatý slovesný a obrazový obsah
tohoto čísla přináší mimo jiné řadu fotografií z opětné
katastrofy pod Haznburgem, hojné zprávy časové, po-
kračování Mačtetova románu „Marnotratný syn“, povídky,
básně a j.
Hedvábné blousy zl. 240
a výše! — 4 metry! — prosto cla a poštovného! Vzorky obratem
jakož i od černého, bílého a barevného „Hennebergovo hedvábí“
od 45 kr. až zl. 14.65 za metr.
Továrna na hedvábí G. Henneberg,
(c. k. dvorní dodav.) Curych.
Týdenní trh v Domažlicich dne 17. května 1900.
Prodáno za cenu
Přivezeno bylo
I. tř.
K. Ih.
II. tř. III. tř.
K.
h.
K. I h.
Pšenice . . MC. 134 17 50
112 15 50
Žito . . . . „
14
50
42
Ječmen . . „
79
12
Oves . . . „
Hrách. . . „
Brambory 1 p.
Zelí . . . . kopa
Seno . . . q
Sláma . . q
Máslo . . . kg
Vejce . . . kopa
50
35
—
6
17
15
14
12
2
5
20
3
2
30
2 40
20
16 50
—
—
—
3
—
BYT
o dvou pokojích, kuchyní a vším příslušenstvím pronajme
se dnem 25. července. Bližší sdělí
Matěj Černý, Hradská ulice.
STODOLU
pronajme Jan Neugebauer, sedlář na dolejším před.
UČNĚ

na sedlářství a čalounictví z řádné rodiny přijme Jan
Neugebauer, sedlář a čalouník v Domažlicích, dol. před.


Díkůvzdáni.
Slovutnému Pánu panu
MUDr. Leopoldn Bozděchovi,
městskému a obvodnímu lékaři v Klenči,
za vyléčení mé manželky z dlouhé a přetěžké
nemoci, šestinedělní horečky, vyrvání jí z rukou
smrti, a zachránění jí na dále rodině a dítkám,
za veškerou píli a péči po dlouhou nemoc jí
věnovanou, což nikdy nejsem s to nijakým
způsobem mu odvděčiti, volám srdečné „Zaplať
Vám Bůh vším dobrým a zachovej Vás po
dlouhá ještě léta trpícím k útěše a pomoci!“
V Klenči 16. května 1900.
Josef Heidler, povozník.

Konkurs.
Okresní výbor v Domažlicích vypisuje tímto
konkurs na stavbu nového mostu přes bystřinu pod
Českou Kubicí na okresní silnicí domažlicko-folmavské.
Náklad rozpočten jest na 1374 korun.
V plány, rozpočty a podmínky stavební možno
nahlédnouti v úřadovně okresního výboru.
Offerty přijímají se tamže do 2. června 1900 do
12. hodiny polední.
—
—
—
—.
—
Okresní výbor v Domažlicích
dne 19. května 1900.
Okresní starosta: MUDr. Ant. Steidl.
