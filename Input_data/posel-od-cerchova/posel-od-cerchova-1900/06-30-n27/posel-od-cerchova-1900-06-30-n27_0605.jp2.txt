President c. kr. krajského soudu v Plzni
p. Tausch meškal tyto dny v městě našem při
návštěvě zdejšího c. kr. okr. soudu, jehož správu
ve vzorném vedení byl nalezl.
Z odboru turistů domažlických. Správní výbor
usnesl se konati dne 6. července vycházku na Čer-
chov do Chýše Pasovského, by přijmul novou zde
zřízenou studnu a cestu, která k pocte majitele
panství Koutského „Emerichova studna“ pojmenována
jest. Nově upravená studánka na vrcholu Čerchova
zřizena jest vzdálena as 1 kilometr cesty od Chýše,
dává zásobu dobré pramenité vody pro veškerou
potřebu na vrcholu Čerchova. Jest třeba, aby vy-
cházky této hojně členů odboru a hostů, přátel turistiky
na Domažlicku se súčastnilo.
K otevření nového restaurantu inženýra p. Fr.
Peka „na Kovárně“ na České Kubici sešlo se včera
odpoledne v den sv. Petra a Pavla takové množství
obecenstva z Domažlic a okolí, že již dávno naše
krásné, romantické zákoutí podčerchovské nehostilo
v malebném středu svém tak ohromné množství vý-
letníků, čítající přes 700 osob. V prostranných,
vším pohodlím zařízených místnostech restauračních,
skvostné verandě a zahradních prostorách vše bylo
obsazeno hosty, jimž ku výletu samo nebe krásnou
pohodou bylo přálo. Produkce hudby hasičské říze-
ním kapelníka p. Frant. Skřivana a krásný zpěv
dámského odboru Měšťanské besedy řízením sbor-
mistra p. Alfr. Šnábla svým precisním přednesem
elektrisovaly obecenstvo — dík za ten skvostný
požitek. Majitel restaurantu se svou ctěn. chotí a
jeho celý personál měl včerejší den při ohromném
tom návalu parnou zkoušku — avšak obstál znamenitě,
s vyznamenáním. Obsluha rychlá, pivo dobré od
ledu a jídla — všechna čest kuchařkám — delikátní,
uspokojily ty největší labužníky. Nelze se tudiž diviti,
že při všem tom pohodlí rozproudila se ve všech
prostorách zábava v pravém slova smyslu výletní,
nenucená, kypící bodrým humorem, jež do pozdního
večera upoutala ještě hojnosť výletníků na útulné
místnosti rozkošného restaurantu. Skvostně nyní za-
řízené restauranty p. Fr. Wuršra a p. inž Fr. Peka
se svými pensionáty jsou pravou okrasou naší České
Kubice, na níž můžeme býti hrdi. Oba obětaví podni-
katelé zasluhují všemožné podpory, jíž jim obecenstvo
zajisté v plné míře poskytne.
Výlet na Čerchov podniknou společně Sokolské
jednoty Klatovská a Domažlická zítra dne 1. července.
Odjezd z Domažlic drahou zábavním vlakem ranním
do České Kubice, dále nastoupí Sokolové pochod
po cestě plzeňské na vrchol Čerchova, kde posnídají
a utěšenou panoramou s rozhledny se pokochají. O 2.
hodině odpoledne vrátí se výlet po skalnatém vrcholu
Čerchova přes Českou studánku do České Kubice.
Členové Sokolské jednoty Domažlické, kteří se ranního
výletu súčastniti nemohou, vykonají zítra polodenní
výlet do České Kubice. Shromaždí se o 1. hod. odpol.
u sadů střelnice, podniknou pochod do České Kubice,
kdež se s ostatními bratry sejdou a společně pobaví.
Veškeří účastníci navrátí se večer zábavním vlakem
k domovu.
Akciový pivovar Plzeňský, jak se dovídáme,
koupil rozsáhlý pozemek nedaleko Volmavy, na
němž vystavěti prý hodlá německý pensionát s re-
staurantem.
Ze Staňkova. (Koncert ve prospěch Národní
Jednoty Pošumavské.) V neděli 24 června poprvé
vystoupil na veřejnost pěvecký odbor Národní Jednoty
Pošumavské ve Staňkově. Uspořádal ve prospěch
téže Jednoty v hostinci pí. Kozinové koncert s or-
chestrálními, sborovými i solovými zpěvnými čísly,
jakož i s čísly klavírními. A vystoupení to provázeno
bylo vzdor různým překážkám a nehodám, jaké pr-
vému kroku obyčejně a ve Staňkově zvláště v cestu
se staví, širokou přízní a krásným úspěchem. Návštěva
byla i z blízkého i vzdálenějšího okolí neobvyklá,
z obou Staňkovů pak chvályhodná. Nejvybranější spo-
lečnost místní i okolní byla pohromadě. Za skupinu
N. J. P. domažlickou dostavili se z jednatelského
odboru pp. P. M. Mühlstein, MUDr. G. Halík a
Alfred Šnábl z Domažlic. Potěšující to úkaz, jak
správně Domažličtí chápou svůj úkol. — Také účast
ze Staňkova vsi potěšila všeobecně, zvláště příto-
mnosť předních representantů vsi p. faráře, p. mly-
náře ukázala, že ten prožluklý most může oba břehy
spojovat a že když se chce, cesta po tom mostě je
schůdnou sem i tam a přechod ku společné práci
po něm že by byl velice dobře možným . . . Již tyto
úspěchy byly by krásnou korunou snaze místního od-
boru N. J. P. ve Staňkově a jeho pěveckému odboru
zvláště. Leč i výkony jednotlivých účinkujících na-
ladily přítomné do všeobecné a zasloužené pochvaly.
Zvláště smíšený sbor a slč. Trnková na pianě za-
sluhuje pochvaly. A dík zasluhují za uznáníhodnou
spoluúčast zejména přespolní pp. řidící Weber z Pří-
vozce a Rybín z Kvíčovic. — Kdyby nebylo ani
hmotného úspěchu, již všeobecný úspěch morální bude
zajisté pobídkou našemu pěveckému odboru N. J. P.,
aby na slibně počaté dráze vytrvale pokračoval.
Do Prahy. Jako jiná léta připravuje se již nyní
výprava školních dítek z uzavíraného území do Prahy.
Letos jsou na řadě Prachaticko, Kaplicko a Horšovo-
týnsko. Pořadateli budou odbory Staroměstský,
Novoměstský a Vyšehradský.
Snížení jízdného pro študenty. Za příčinou
blížících se prázdnin upozorňují se studující, že je
nutno, by žádosti za snížení jízdného na c. k. státních
drahách s předepsaným poplatkem jedné koruny
v hotovosti za vyhotovení každé jednotlivé poukázky
nejdéle do 10. července před ukončením škol. roku
u c. k. řiditelství státních drah podány byly, po-
něvadž žádosti později podané pro velký nával
práce sotva v čas budou moci býti vyřízeny.
Nové barevné dopisnice vydal Odbor Klubu čes-
kých turistů v Domažlicích Upozorňujeme ctěné obe-
censtvo na umělecky provedené tyto lístky, které
odbor ve prospěch prací turistických prodává.
Lhůty k placení přímých daní. V červenci jest
splatna měsícní lhůta pozemkové daně, čtvrtletní
lhůta daně domovní, třídní a činžovní, 5 proc. daň
ze stavení od daně osvobozených a všeobecné daně
výdělkové.
Výstava pohlednic ve Strakonicích Odbor klubu
českých turistů ve Strakonicích pořádati bude v měsíci
srpnu výstavu pohledových lístků, prací amatérských,
fotografických a malířských, lupenkářských atd., k če-
muž jsou přípravy v plném proudu. Aby výstava
tato skytala obraz jak nejúplnější, tož se sběratelé
pohlednic a jich nakladatelé, dále hotovitelé alb a pod.
zdvořile žádají, by přihlášky k výstavě této již nyní
činili, aby o vhodné místnosti zavčas mohlo býti po-
staráno a vystavené věci pohodlně a přehledně umí-
stěny. Také fotografové-amatéři a lupenkáři-amatéři,
kteří hodlají vystaviti, se žádají, by přihlášky své
taktéž již nyní činili. Dosud přihlášené sbírky po-
hlednic a amatérské práce fotografické a malířské
vykazují velice pěkné exempláry, tak že výstava
pořádaná slibuje býti hodně zajímavou.
K manévrům. Brigádních manévrů, jež konati
se budou letos opět v okolí Č. Budějovic, účastní
se oba úplné pluky 28. a 75., načež odebéřou se
k divisním manévrům do Plzně. K divisním manévrům
zemské obrany, jež letos se v okolí budějovickém
konati mají, sejdou se brigády plzeňská a pražská
K této náleží zeměbranecký pluk č. 6 v Chebu, č.
8 v Praze a č. 28 v Písku, k plzeňské brigádě pak
pluky: plzeňský č. 7 a budějovický č. 29.
Ženského Obzoru vyšlo právě 2. číslo s poutavým
obsahem: Macharův názor na ženu. — Zpověď. —
Postavení ženy v manželství podle rakouského zákona.
— O sjezdu polských žen. — Žena v hornickém
stavu. — Obzor literární a umělecký a m. j. Před-
platné na půl roku 2 K. Redakce a admin.: Kr.
Vinohrady 828.
Klub českých turistů v Praze vydal opět seznam
studentských nocleháren zřízených péčí jeho v Če-
chách a na Moravě a spisů jím vydaných, zvláště
důležitých průvodců. Upozorňujeme na tuto nezbytnou
pomůcku pro nastávající období české turistiky!
Lokomotiva vyšinula se z kolejí. Noční osobní
vlak české západní dráhy spozdil se minulou sobotu
o půl druhé hodiny, protože ve stanici České Kubici
vyšinula se lokomotiva. — Z Plzně byl vyslán po-
mocný vlak. — Neštěstí nestalo se žádné.
Změna držebnosti. Dům, v němž narodil se
P. Příhoda v Hradské ulici, náležející p. Ant. Pittr-
mannovi, mistru pekařskému, koupila pí. Kat. Mosová,
vdova po malíři a majitelka domu na hoř. náměstí.
— Dům p. Jiřího Peka, mistra koželužského ve
Vodní ulici, koupila pí. Anna Kralovcová, majitelka
továrny.
Nešťastný pád. Minulou sobotu spravoval střechu
na své chalupě v Mrákově, jež silným vichrem byla
porouchána, tamní občan Vondra Němec. Pojednou
prolomil se pod nim žebřík a ubohý muž, sletěv
na zem srazil vaz, tak že v brzku skonal. Nešťastník
byl 53 roků stár, ženat a otcem 2 dětí.
Nehoda v železničním voze Jistý dragounský
důstojník z Klatov poslal do Stříbra komusi krásného
koně. Při odjezdu vlaku z Klatov splašil se náhle
kůň ten a prorazil přední stěnu vagonu. Tím na
voze onom sedící brzdič i strážce koně provázející
vypadli ven, ale na štěstí se pouze lehce zranili.
Kůň však byl tak pohmožděn, že musel býti na
místě zabit.
Budniky. Aby různí užiteční ptáci v našich lesích,
hájích, sadech atd. spíše se hnízdili, zavěšují se jim
na stromy nebo tyče příhodné budníky. Pod otvor
k výletu připevňovalo se obyčejně stupátko, nebo
byl budník tak zavěšen, aby pod ním byla nějaká
větev. To je — praví „Vesmír“ — po nových zku-
šenostech zcela zbytečno, neboť hnízdící se ptáci
toho nemají potřebí a tak řečená stupátka poskytují
jen kočkám a jiným loupeživým vetřelcům příhodné
opory. Jinak je mnohem obtížnější do budníku se
dostati a hnízdoše vytáhnouti.
Střílení proti mračnům zaznamenávají naše ča-
sopisy více jako kuriositu. Zatím střílení takové,
zejména proti mračnům kroupami obtíženým mělo
překvapující výsledek. Po málo ranách se mračna
taková rozptýlila a byla tak učiněna neškodnými.
Proti mračnům není třeba stříleti z děl, stačí k tomu
obyčejné hmoždíře, které postaví se ve směru, kudy
obyčejně mračna kroupová táhnou asi na 1 kilometr
od sebe. Vypalují se dle potřeby, jak se mračna
blíží. Vyplatilo by se učiniti zkoušky se střílením
proti mračnům i u nás. Ministerstvo vojenství pře-
nechává k těmto pokusům na žádosť vojenský prach
za výrobní cenu.
Ze soudní síně. (Jubilejní kriminálník).
(Před čtyrčlenným senátem v Plzni.) Pětadvacátý trest
odnášel si 22. června z jednací síně plzeňského kraj-
ského soudu 23letý Jan Galla ze Strakonic. V krimi-
nále tvrdí se o Gallovi, že i hřebík ve zdi se před
ním třese, a je to pravdou. V pátek zodpovídal se před
senátem, jemuž předsedal r. z. p. Rathauzský, opět
ze zločinu krádeže. Dne 17. března t. r. šel z Dou-
dlevec do Plzně, na cestě potkal neznámého mladíka.
Neznámý mladík nebo muž hraje vždy hlavní roli
v činech lidí, jako je Galla Nešli dlouho spolu a již
se smluvil s neznámým, že vniknou do domku manž.
Krasových v Plzni. Neznámý zůstal venku a Galla
vnikl do domku, kdež kladívkem vypáčil skříň a
sebral z ní různé předměty v ceně 244 K a 20 h.
O předměty a peníze se oba rozdělili, načež se ro-
zešli. Galla šel ke Klatovům, kdež se v okolí potloukal
tak dlouho, až peníze z krádeže té utratil, pak se
přidal ke komediantské tlupě Františky Šmídové.
S tou přišel dne 17. dubna do Chrastavic, kdež opět
dostal se do komory hostinského Martina Blažka a
odtud z „vertheimky“ — ze železného hrnce, do
něhož p. Blažek ukládal peníze, si „vypůjčil“ 109 K
a 40 h, načež utekl tlupě komediantské. Za nějaký
čas byl dopaden a dopraven do vazby k plzeňskému
krajskému soudu. Dne 22. června dostal „jubilejní
dar“ 15 měsíčný žalář, zostřený 5 posty. — (Chtěl
si pomoci.) V noci na 13. března pohádali se
v Klenči rodina Andrlova s Janem Kostlivým a vý-
sledek hádky bylo líčení u okr. soudu v Domažlicích,
kdež se jednalo o přestupek proti bezpečnosti těla
a cti. Svědkyní byla 39letá dělnice Barbora Pilmeie-
rová a ta udala, že při hádce stála asi 3 kroky od
Matouše Andrleho a že ani Andrle ani žena jeho a
synové jeho neházeli kamením na Kostlivého a že
mu ani nenadávali. „Kdyby byli nadávali, byla bych
to slyšela“, tvrdila u soudu, než svědky bylo doká-
záno, že přísežnou výpovědí svou dopustila se Pilmeie-
rová podvodu a to na žádost Matouše Andrleho. V pátek
byli pohnáni oba před čtyřčlenný senát, jemuž před-
sedal r. z. s. p. Rathouský. Andrle byl uznán vinným
a odsouzen do žaláře na šest týdnů, zostřeného třemi
posty. Pilmeierová pak do žaláře na dva týdny zostře-
ného jedním postem. — (Po schůzi.) Dne 18.
března konala se v Haselbachu veřejná schůze, již
se mimo jiné súčastnili též brusičský pomocník Alois
Türschl, brusičský mistr Jan Armer a polír Zillser.
Ke druhé hodině noční vraceli se domů, na cestě
potkali manželku Zillserovou, která se vadila s mužem
svým, že „přebral“. Do hádky vmísili se i Türschl
a Armer a když došli k domu, v němž Zillser bydlel,
servali se. Zillser vrazil do Türschla, utekl s man-
želkou svojí do domu a zavřel dvéře. Türschl a Armer
vyrazili dvéře, vrazili do domu a zde Türschl holí
stloukl manželku Türschlerovou tak důkladně, že mu
rukojeť u hole upadla. Armer pak tloukl Zillserovou
rukou do hlavy. Bylo na ně učiněno trestní oznámení
a v pátek se zodpovídali před senátem plzeňského kraj-
ského soudu, jemuž předsedal r z. s. pan Říha, byli
uznáni vinnými a odsouzen Alois Türschl do žaláře
na 3 měsíce, zostřeného 3 posty a Jan Armer na 2
Plzeňské Listy.
měsíce, zostřeného 2 posty.
Hedvábné roby pro nevěsty
zl. 10.50
a výše! — 14 metrů! prosto poštovného a cla! Vzorky obratem
taktéž od černého, bílého a barevného „Hennebergova hedvábí“
od 45 kr. do zl. 14.65 za metr.
Továrna na hedvábí G. Henneberg,
(c. k. dvorní dodav.) Zurych.
Týdenní trh v Domažlicích dne 28. června 1900.
Přivezeno bylo
Pšenice. . MC. 94
76
Žito . . . . „
7
Ječmen . . „
64
Oves . . . „
Hrách. . . „
Brambory 1 p.
—
Zelí . . . . kopa
Seno . . . q
80
2
Sláma . . q
1
84
Máslo. . . kg
2 80
Vejce . . . kopa
Vepřů odstávčat přihnáno 219 a prodáno 204.
—
—
—
I. tř.
K. h.
16
15
14
12
—
50
20
—
—
—
80
—
Prodáno za cenu
II. tř.
K. h.
50
15
—
15
—
—
T
—
—
12
—
—
—
—
—
14
—
III. tř.
K.]
h.
100 až 300 zl. měsíčně
mohou sobě vydělati osoby každého stavu, ve všech
místech, bez kapitálu a ztráty prodejem zákonně
povolených státních papírů a losů. Nabídky u Ludvika
Oesterreichera, VIII., Deutschegasse 8. Budapešt.
Hodný hoch
přijme se ku vyučení mlynářství a sice na tři roky,
při čemž dostávati bude celé zaopatření a šatstvo u
Josefa Trägera v Horš. Týně.
PIANO
obehrané, v dobrém stavu se prodá. Bližší v redakci
tohoto listu.
—
—
—
—
—
—
—
BYT
o dvou pokojích, kuchyní, alkovnou a vším příslu-
šenstvím pronajme 1. srpna t. r. Jan Adamovič,
Palackého třída č. 60.
