i dovednost ruční práce byla tou dobou u velikém
úpadku. Pak arciť těžko bylo nemajetnému řemeslníku
s holýma rukama měřiti se se spekulací, kteráž našla
v obchodech továrního zboží vděčné pole. Velkoprů-
mysl zabíral znenáhla jeden obor činnosti řemeslné
po druhém a konkurence vedla k rychlému zdoko-
nalování výroby tovární. V tom arciť byly nápomocny
nové objevy v praktickém užívání věd přírodních,
nové vynálezy v strojnictví a rychlé zdokonalování
ve stavbě strojů, a v době, kdy značná část přísluš-
níků řemeslnictva zápasila s obtížemi ve čtení a psaní,
měl velkoprůmysl vzdělané odborníky, měl svá uče-
liště, měl již vysoké školy technické, a při tom všem
uměl si s dostatek kapitálu opatřiti. Ve výrobě mimo
to opanovalo pole dělení práce, čímž výroba nejen
urychlena, ale i značně zlevněna byla. Časem zdoko-
nalení prostředků dopravních, železnice, paroplavba
umožnily velkovýrobě nejen levnější opatřování su-
rovin, ale i rozšířily do daleka. Laciná doprava spro-
středkovala zboží levné.
Tovární práce pomocí strojů — učinila výrobu
levnou, kdežto řemeslníku se nedostávalo náležitých,
dokonalých nástrojů, nejnutnějších pomůcek a zručnost
namnoze poklesla tak, že i v řemeslech umělých,
kteráž přece na práci ruční odkázána jsou, nedostá-
valo se žádoucí řemeslné dovednosti.
Za těchto okolností prohlášena byla svoboda
živnostenská. Spekulace obchodnická chopila se kde
jen co bylo výnosného v činnosti řemeslné. Nastalo
takové fušerství v řemeslech, že továrním levným
výrobkem bylo lehko vítěziti nad prací řemeslnou.
Bohužel, že při tom výcvik dorostu řemeslnického
octnul se ve stavu velice zbědovaném a řádné vyučení
řemeslu stalo se vzácností.
Při takové vlastní pokleslosti a při nedostatku
zastání zájmů živnostenských, při chabosti organisace
není se věru diviti úpadku řemesel, který byl přiro-
zeným důsledkem vítězství nových proudů hospo-
dářských nad nezpůsobilostí živnostnictva. Ba hlásali
již mnozí beznadějnost stavu živnostenského, před-
povídali již brzké jeho vyhynutí, a ještě nyní hlasy
takové o zproletarizování stavu živnostenského poplach
způsobiti chtějí a přece stav ten dosud trvá, neboť
překonal již mnohem horší proň časy než nynější
jsou.
Zůstali i v těch krutých dobách jednotlivci v ře-
mesle dokonalí, s důstatek silní, a vzpružení národní
a osvěta lidová, urychlily postup vzdělání i ve vrstvách,
z nichž řemeslnictvo vychází. Proniklo probuzení i
v živnostnictvu. Během času se též ukázala sociální
důležitost středního stavu. Protivy mezi krajními
vrstvami společenskými víc a více rostouci, napnutí
mezi bohatci a odvislým dělnictvem obrátily pozornost
k otázce živnostenské, z níž stala se nejen záležitost
řemesel se týkající, ale důležitá otázka sociální vůbec.
Živnostenský řád v roce 1883 vydaný měl po-
skytnouti ochrany živnostnictvu a toto přivésti k orga-
nisaci, k péči o pomocnictvo a dorost. S radostí ví-
tány byly zákony, vyžadující průkaz způsobilosti při
živnostech řemeslných, ba veškerá takřka pozornost
obracena jen na těch několik ustanovení o vymezení
právomoci a ochraně v provozování živnosti. Tak
jakoby těch několik paragrafů stačilo odčiniti veškeré
ty příčiny tísně živnostnictva. Sotva byl řád živno-
stenský několik let v platnosti, již hromadily se stesky
a nářky, že nestačí a tužbám řemeslnictva nevyhovuje;
ba voláno nejen po omezení výroby, ale i tržby.
Avšak anketa z r. 1893 nejlépe ukázala tu různost
mínění o prostředcích zákonitých k odpomoci tísně
a získání ochrany všeobecně vyhovujících. Jest zajisté
nezbytně potřeba zákonů k ochraně slabších před
vykořisťováním, jest potřeba ochrany před nesolidní
konkurenci, jest nutno upraviti povinnosti k stavu i
společnosti na míru stejnou, avšak silám jednotlivců
odpovídající, také se dají řádem hájiti práva živ-
nostníka; ale nemožné jest dáti mu proto, že jest
živnostníkem nějaké výsady na úkor jiných, nemožné
jest pomocí paragrafů zlepšovati a zajistiti existenci
aneb dokonce i budoucnost v tom všeobecném zápase
o bytí.
přesvědčení člověčenstva učinilo axiomem, je všeobecně
pravdivo; a že případy, jež třebas někdy mohou být
pokládány za výjimky, vznikají z toho, že my se dí-
váme na věci z úzkého hlediska a jsme neschopni na-
Fox. (Political speeches).
jednou pochopiti celek.
Můj boj je bojem za štěstí všech, kdybych měl
být šťasten, musili by se mnou býti šťastni také druzí;
nesměl bych kolem sebe viděti ani nemoc, ani porobu,
Gerhart Hauptmann.
ani sprostotu.
Štěstí obsaženo v tom, co nejlepšího v duši naší.
Maurice Maeterlinck
Člověk v životě pořád na něco čeká co přijde a
myslí, že to potom teprve bude ten pravý život, a
zatím už všecko dřívější, dětství, mládí, práce — to
vše, co měl za pouhé přípravy k tomu domělému pra-
vému životu, i to čekání na něco nenadálého — to
všecko je už vlastním životem.
Je to tím, že člověk si myslí, že život má být
něčím více, než je . . . ., kdo ví, nebudou-li se zdát
v budoucnosti právě ty chvíle nejkrásnější, které jsme
již prožili, nebo právě žijeme, očekávajíce stále něco
M. A. Šimáček. (Minulost).
lepšího.
Jak tedy pomoci, jmenovitě když se o celý stav
jedná? Právě v tom, že se o celý stav jedná, spočívá
již důležitý pokyn, jak pomoci hledati, neboť nehodí
se k tomu prostředky jen několika jednotlivcům nebo
několika odborům pomáhající, nýbrž takové, které
by celému stavu sloužily a prospěly.
Zlo tisně vzniklo následkem nedostatečné způso-
bilosti, nuže nezbývá než hledati záchranu ve způso-
bilosti vyhovující potřebám časovým, a platná pomoc
kyne z činnosti směřující k dosažení dokonalejší
způsobilosti ve výrobě i tržbě.
(Dokončení)
Zprávy různé.
6. červenec — výroční den upálení Mistra
Jana Husi, největšího Čecha — bude letos v
městě našem uctěn velikou národní slavností, o jejíž
uspořádání postarali se zástupcové všech národních
spolků zdejších. Slavnost ta bude se konati v neděli
dne 8. července v sadě na Střelnici, jejímž hlavním
bodem bude slavnostní řeč p. V. Ja r. Klofáče,
redaktora z Prahy, o našem oslavenci. Na Střelnici
uvedeno bude obecenstvo slavným manifestačním
průvodem z letní tělocvičny, k němuž zvány jsou
veškeré národní spolky zdejší i okolní a jest záhodno,
aby i mimo tyto v četném počtu průvodu zúčastnilo
se všechno naše uvědomělé občanstvo. Čistý výtěžek
slavnosti věnován bude Ústřední Matici Školské, a
i tento účel budiž příčinou návštěvy co možná nej-
četnější. Za počasí nepříznivého průvod sice odpadá,
ale slavnost koná se pak v paviloně. Podrobný
program uveden bude v čísle příštím.
Z okresního výboru. Ve schůzi dne 19. června
1900 odbývané stala se mimo jiné tato usnesení:
Protokol minulé schůzi byl schválen. Přípis p. Karla
Maizla, inženýra zemského výboru v příčině traçování
okr. silnic vzat byl na vědomí. Sděleno, že firma
„Bratři Prášilové“ dodala objednané železné ukazo-
váky směru na okresní silnice, Fr. Holštejn pak
kameny kilometrové. Usneseno, aby polámané železné
zábradlí na okresní silnici horšovotýnské bylo rovněž
u firmy „Bratři Prášilové“ objednáno, sesutý svah
na téže silnici budiž co nejdříve do pořádku při-
veden. Na okresní silnici domažlicko-folmavské před
mlýnem p. Solfronka a p. Kralovce v Havlovicích
buďtež posavádní shnilá zábradlí dřevěná železnými
kolejnicovými nahražena. Vzhledem ke zprávě cestá-
řově o poškozování okresní silnice domažlicko-
maxberské na Filipsberku bavorskými obchodníky
dříví z tamních lesů odvážejícími, usneseno dožádati
c. k. okr. soud o zakročení. Žádosť obce Nevolic
za povolení k vybírání 169% přirážky obecní za
účelem stavby silnice obecní doporučí se zemskému
výboru král. Českého k příznivému vyřízení. Stížnosť
Ondřeje Růžka a soudruhů proti vybírání uvedené
přirážky z pozemků v katastru obce nevolické se
nenacházejících se zamítá, poněvadž k placení při-
rážky té zavázali se stěžovatelé smlouvou soukromou
a k rozhodování o platnosti smluv takových povolány
jsou řádné soudy, nikoli však úřady samosprávné.
K žádosti obce Chodova za opravu okresní silnice
trhanovsko-nepomucké usneseno, aby stav silnice té
na místě vyšetřen byl komisí, do které zvoleni byli
p. okresní starosta a p. Karel Trnka a ke které
stavební znalec přibrán budiž. Na žádosť obce Stráže
a občanů pažešnických, aby projektovaná okresní
silnice pažešnická přes Stráž vedla, usneseno, aby
zemský inženýr dožádán byl, aby i tracování této
trati provedl. Za zástupce okresního výboru do
schůzi ředitelstva a do valné hromady okresní zá-
ložny hospodářské zvolen byl člen výboru okresního
p. Bartoloměj Rojt. Zpráva p. Josefa Teyerla, ředitele
záložny o revisi účtů okresní záložny hospodářské
za rok 1899 vzata na vědomí. Přijaty návrhy
okresního technika lesního v příčině ustanovení
lesního hospodáře a lesního hajného pro obec kle-
nečskou, dále v příčině lesů milavečských. Vyhověno
žádosti obce Oujezda za povolení ke hrabání steliva.
Za lesního hospodáře obce klíčovské ustanoven byl
pan Václav Strejc, lesní strážce na Mlýnečku K
oznámení okr. technika lesního, že 50 rolníků v Kli-
čově vykácelo v obecním lese klíčovském paseku,
žádného dovolení si nevyžádavše, zakázáno bylo
kácení to a usneseno, aby další náhrada za kmeny
pokácené v obnosu 50 korun od rolníků těch složena
byla. Obec chodovská poučena, že volba honebního
výboru vždy každých 6 let provedena býti musí,
byť i honitba na delší dobu propachtována byla.
Volba honebního výboru v Dolní, pak Horní Folmavě
béře se na vědomí. Schválen hospodářský plán
osadních lesů schmalzgrubenských. Vyhověno stížnosti
Josefa Kulhánka do výměru obecního úřadu v Pa-
žešnici v příčině stavby stáje. Ke stížnosti Vojtěcha
Javorského a Martina Pajdara zrušeno usnesení
obecního výboru v Luženicích ze dne 7. května 1900
čís. 134 v příčině jízdy kolem hostince Jakuba a
Anny Votrubových č. p. 39 ve Velkých Luženicích.
Zdravotní zprávy obvodních lékařů za léta 1898 a
1899, rozpočet obce domažlické na rok 1900, pak
přípis zemského výboru král. Českého v příčině
podávání zpráv o výsledku licentování býků béře
se na vědomí. Universitní komisi pro zřízení českých
vysokých škol na Moravě udělena podpora 50 K.
Na to byla schůze o 11. hod. dopol. skončena.
O plesu Šumavanů v Chicagu píše Americká
„Svornost“: „Ať to v Čechách jak chce chodí, Šu-
mavan se neodrodí“, stálo na zadní stránce obálky
programu plesu Šumavanů okresu domažlického,
konaného v síni Ces. Angl. Svob. Školy dne 2. června.
Ale že nejen v Čechách, ale ani v Americe se Šu-
mavan neodrodí, a to nejen vlasti a řeči své, ale i
vrozené bodrosti a veselosti, dokázala v plné míře
tato první zábava, která měla za účel shromážditi
a sblížiti „hochy od Šumavy, mladé jako lesy jaré“,
a ovšem i dcery, obé všeho věku, pokud v Chicagu
sídlí. Účelu toho bylo dosaženo tak skvěle, že
účastenství při zábavě překvapilo samotný pořádající
výbor a jaká srdečná nálada panovala, o tom bude
dlouho vypravováno. Přítomné uvítal krátkou, vřelou
řeči p. M. J. Královec, předseda pořádajícího výboru,
jenž tlumočil dávné tužby četných rodáků z Domažlic
a okolí po takovéto přátelské schůzce, k níž by ka-
ždý bez rozdílu byl srdečně vítán a vyslovil naději,
že souhlas, projevený tak hojným účastenstvím, po-
vede k zaražení trvalého spolku Šumavanů v Chicagu,
oč po skvělém zdaru tohoto večera bude se asi
starati dále pořádající výbor, v němž mimo p. předsedy
zasedají pp. Jan Sokol jako tajemník a Petr Ada-
movič jako pokladník, dále dámy pí. Anna Brouková,
Marie Tomšíková, Alžb. Vaňková, Klára Wagnerová,
Marie R. Halíková a pp. Mat Horn, Jan Hojda,
Fr. Braun, Lud. Tomajer, Ant Cizler, Vác. Petržilka,
Jan Wagner a St. J. Halík. — Program obmezil se
na výborný přednes rázné básně „Chodské“ od El.
Krásnohorské od p. Fr Horlivého, člena Ludvíkovy
divad. společnosti, který objevil se v chodském
starém kroji a na písně, jimiž obecenstvo v nemalé
míře pobavili pí. Ot. Splavcová od. „Ludvíkovců“
a p. Ig. Kunt. Dámy z výboru postaraly se pak o
výbornou, vybranou večeři, kterou možno právem
nazvati hostinou. Po té tančeno bylo statečně až do
bílého rána, jehož přiliš brzký však příchod mnohého
až nepříjemně z pěkné této zábavy vyrušil. Však
si to bude moci zajisté vynahraditi zase podruhé,
neboť tak skvělý začátek volá nutně o pokračování!
Z české university. Při volbě vykonané voliteli
všech fakult české university zvolen byl na studijní
rok 1900—1901 rektorem českého vysokého učení
p. JUDr. Josef Stupecký, professor práva občanského
a horního. Nový rektor magnificus narodil se v Praze
dne 11. listopadu r. 1848. V Praze také konal svá
studia a dosáhl na pražské universitě hodnosti dr.
práv. Roku 1882 jmenován byl mimořádným a r.
1889 řádným professorem na právnické fakultě české
university. Děkanem právnické fakulty byl dvakrát
v r. 1890 a 1899. Je rytířem řádu železné koruny.
Jubileum. Ve dnech 16.—18. července slaviti
budou památku posvěceni na kněze před 25 lety
tito duchovní našeho okolí: dpp. J. Bošek, farář
v Maxbergu, Fr Bürger, farář ve Schwarzbachu,
Václav Švejda, farář v Osvračími, Ant. Thomayer,
farář v Trhanově.
Na opatření obědů chudým studujícím zdejšího
gymnasia, spolku „Tuhošť“, daroval purkmistr pan
Petr Hana 30 K.
Vyznamenání. Četnickému strážmistru p. Petru
Schmidovi v Klenči udělen byl za dlouholeté
věrné služby stříbrný záslužný kříž.
Ze Staňkova. Při volbách do okres zastupitelstva
horšovotýnského, jež se v minulých právě dnech
konaly, zvoleni z české strany Ad. Leitl ze Staňkova
a Tom. Janovec, rolník a delegát rady zemědělské
z Malonic. Ač byla oprávněná naděje, že ve většinou
skoro českém okresu horšovotýnském dobudeme
tentokráte lepších úspěchů, přece vinou našich lidí
prohrána opět pro příští období česká věc.
Kandidáti učitelství, kteří chtějí vstoupiti po
maturitě do sluzeb Ústř. Matice školské, nechť podají
své předběžné žádosti bez kolku s opisem posledního
vysvědčení co nejdříve v kanceláři Ú. M. školské
v Praze. Ti, kdož přijati buďou, dosazeni budou
vesměs na školy s právem veřejnosti a obdrží platu
1000 K ročně. Hlastež se jen žadatelé dobře kvali-
fikovaní a úplně zdraví.
Ústní zkoušky maturitní při zdejším c. k. vyšším
gymnasiu konaly se dne 22. a 23. t. m. za předsed-
nictví zemského inspektora školního pana Dr. Edv.
Kastnera. Z 12 abiturientů uznáni byli 3 dospělými
s vyznamenáním, 8 prostě dospělými, jednomu povo-
lena byla z fysiky opravná zkouška po prázdninách.
Úmrti. Ve středu zemřel zde po delší chorobě
tuberkulemi p. Jan Osvald, mistr kovářský, ve
věku 42 roků.
Potvrzené stanovy. C. k. místodržitelství král.
českého schválilo stanovy sboru dobrovolných hasičů
v Luženicích u Domažlic.
Posl. dr. Grabmayer nazval na schůzi v Meranu
českou šlechtu „čeládkou“ a jazyk
český, slovinský a italský „idiomem“!
Opravdu, takový německý doktor a poslanec má
náhledy, které by nevyslovil podomek některého
zájezdního hostince. Ovšem jest to následek vyvý-
šeného německého universitního vzdělání . .
Z obchodní a živnost. komory v Plzni. Ve dnech
nejblíže příštích pořádány budou rakouskými obchod-
ními a živnostenskými komorami společně se svazem
průmyslníků Rakouska za příčinou sestavení nového
autonomního celního tarifu ankety o následujících
třídách tarifových a sice: pro petrolej dne 3. července,
pro bavlnu, bavlněnou přízi a bavlněné tkaniny dne
4. a 5. července, pro vlnu, vlněnou přízi a vlněné
tkaniny dne 7. července, pro klobouky dne 9. července.
pro mastné oleje dne 12 července, pro pivo, medovinu,
slad, chmel a pálené líhové tekutiny dne 16. července,
pro zboží lněné, konopné a jutové dne 17. a 18.
července.
Člověk miluje jen potud zásady filosofické, pokud
mu lahodí a pokud jsou mu pohodlny; jakmile se mu
stanou závadou v některé sebe nepatrnější libůstce, za-
hodí je jako kteroukoli jinou zvetšelou okrasu.
Jakub Arbes. (Dábel na skřipci).
