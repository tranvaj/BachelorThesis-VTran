zůstalo při přednášce v Sokolovně, kde promluvili
pp. Macháč z Prahy a Krejčí z Plzně. Dramatický
odbor pořádal 5 představení a Sylvestrovskou zábavu.
Bratr pokladník Hruška čte podrobný příjem a výdej
jednoty. Příjem obnášel zl. 246.53, vydání 237.28.
hotovosť zl. 8.25. Bratr starosta podotýká, že jednota
dluhuje za daň, župní příspěvek a za časopis Sokol
a Šumavana. Reservní fond k udržování budovy
obnáší zl. 69.41. Dluh váznoucí na tělocvičně klesl
na 720 zl. Náčelník J. Šafránek uvádí: cvičilo se
2krát týdně po 11 měsíců ve 2 družstvech, 14 borců
nejvíce, 7 nejméně. Dorost v stejné dni o hodinu
dříve 11 cvičenci. Jednota súčastnila se župního sletu
v Sušici 7 borci, veřejného cvičení v Janovicích 20
členy, 10 borci. K vojsku odvedeni 3 bratří, z cviči-
cích odcestoval jeden. Z veřejné knihovny lidové
v Sokolovně vypůjčeno 1764 knih, čtenářů bylo 221.
Přibylo 11 svazků od Pošumavské jednoty. Člence
Freyové vzdán dík za vedení knihovny a rovněž
br. Safránkovým za horlivé působení v dramatickém
odboru. Za starostu zvolen 38 hlasovacími lístky br.
Emil Tšída, za místostarostu br. Aug. Kohout, za
náčelníka br. Josef Šafránek stejným počtem hlasů.
Do výboru zvoleni bratři: Mašek Václ., Pitterman
Josef, Loev Marcel, Chladt Josef, Šafránek Ludvík,
Vlček Bohd., Váchal Václ., Hruška Josef. Náhradníky:
Šmidt Tom., Kuneš Jan, Holub Ant., Housar Frant.
Revisory účtů: Váchal Otto, Šefčík Václav. Kniho-
vníkem Fr. Holub. Delegátem do obce a župy br.
E Tšída. Zábavní výbor sestává z bratrů: Welnera,
Holuba, Hvězdy, Šöna, Hůly a br. Šafránků. Ve
volných návrzích nastal rozhovor o sletu všesokolském,
jakož i další, jakým způsobem umožniti cvičícím
účastenství. Rozhovoru súčastnili se br. Šafránek,
Tšída, Kohout. Další rozhovor týkal se pořízení
nových krojů, i súčastnili se jej Kraft, Hvězda a
Tšída. Br. Josef Chladt vyzívá ku vzájemné podpoře
členstva dle hesla svůj k svému. Br. Kraft oznamuje,
že spolek národního dělnictva Barák věnuje veřejné
čítárně více svazků knih. Br. Maršálek děkuje br.
Kohoutovi a Emilu Tšídovi za dar-100 zl. tělocvičně.
Br. Lud. Šafránek táže se, zdali se budou odbývati
Šibřinky, což odkazuje se správnímu i zábavnímu
výboru k rozhodnutí. Po doslovu br. starosty valná
hromada skončena. Nové činosti na zdar!
Zprávy různé.
Veřejná schůze voličů V. kurie konala se dne
23. prosince t. r. v hostinci „u Šumavy“ za četného
účastenství voličů a volitelů měst i okolí, za příčinou
představení se kandidáta poslanectví p. Václ. Fresla,
plynárenského dělníka z Plzně. Zmíněný kandidát
jest národními stranami kandidován a bude zajisté
dle výsledku voleb volitelů zvolen. Za předsedu
schůze zvolen p. Petr Hana, starosta města, za místo-
předsedu p. Bart. Rojt, rolník z Nevolic a zapi-
sovatelem p. Alex Halík, městský kancelista. Schůzi
zahájil po konstituování předsednictva p. Petr Hana
srdečnými slovy, představil p. Fresla a udělil mu
slovo, který v řeči přes hodinu trvající objasnil
program strany národně sociální, vyličil mohutnými
konturami stav našeho národa v zemi koruny české.
Řeč jeho výborně přednesena, účinkovala mocně na
rozum a srdce posluchačů. Pan Fresl, dělník plyná-
renský, ač dosud mlád, jest nadaný výtečný řečník a
bude zajisté jedním z nejvytrvalejších a nejlepších
řečníků v sněmovně. Stálý souhlas posluchačů s řeči
p. Fresla svědčil, že voličové národních stran jsou
spokojeni úplně s navrženým kandidátem a že volba
bude provedena na prospěch naší národní věci. Po
skončených skvělých vývodech řečnických p. Fresla
přihlásil se k slovu — jak jsme již před schůzí sa-
smotnou zvěděli — horlivý stoupenec a vytrvalý,
udatný bojovník strany sociálně demokratické, soudruh
Matěj Radl, který snažil se vyvrátiti některé vývody
předřečníka a jej způsobem tak perfidním před obe-
censtvem mínil očerniti, že nyní svým neomaleným
řečnickým talentem octne se v místech, aby pravdu
svých slov dokázal. Vysoce učená řeč tohoto soudruha
potkávala se s hlučným odporem přítomných voličů
národních stran. Jen bodří stoupenci štábu sociální
demokracie, kteří byli v obrovské menšině, stále
hlučněji vystupovali, tak že se zdálo, že předce snad
se jim podaří dle obyčejného jich zvyku schůzi úplně
rozbíti, ale rozhodným vystoupením se strany před-
sednictva se jim v tom předešlo. Žde opětně doká-
zali, jak mravně i duševně dosud jsou zakrnělí. Pan
Fresl pádně a věcně odpověděl na útoky učiněné a
lehce vyvrátil všechny námitky říznými slovy, která
se ovšem beznárodní straně nelibila. Po té zakončil
schůzi předseda p. Petr Hana vřelými slovy, podě-
koval p. řečníku a odporučil volitelům p. Fresla, by
jednomyslně jej za poslance volili. Řeč jeho potkala
se s mocným souhlasem a schůze za všeobecného roz-
ruchu skončena.
Úmrtí. V Němčicích u Klatov zemřel v sobotu
22. t. m. o 6. hod. ráno dp. Ceněk Kopáč,
farář v Němčicích, stár 54 roků. Zesnulý pocházel
z Volenic, byl kaplanem po 10 roků v Myslivě, na
to farářem v Litohoři na Moravě 8 měsíců, v Nicově
u Plánice 8 roků, v Němčicích od r. 1891. Byl vý-
borným kazatelem, vlídným občanem a vítaným spo-
lečníkem. Pohřben byl na Boží Hod o 2. hod. odp.
V pondělí dne 24. prosince t. r. o 2. hodině
odpoledne zemřel zde rodák náš pan František
Fichtner, sládek, ve věku 57 roků. Týž vyučil
se sladovnictví v Domažlicích u městského sládka
Konradyho, načež pracoval v několika českých pivo-
varech. V roce 1867 odebral se do Uher, kde setrval
až do roku 1896. Jako sládek působil na pivovaru
v Pančavě v Uhrách plných 24 let. Pohřben byl
dne 26. prosince za velké účasti obecenstva ve vlastní
hrobce na novém hřbitově zdejším. — V Chicagu
zemřela náhle pí. A. R. Schuttová, rozená
Waldhegrová z Rokycan, majitelka modních závodů,
ve věku 55 let.
Zakládajícím členem klubu českých turistů v Praze
jmenován byl jednatel zdejšího odboru p. Max
Duffek, pro své zásluhy o turistiku na Domažlicku
a pro vzorné vedení správy chýše Pasovského
na Čerchově.
Promoce. Dp. Josef Svoboda, katecheta v Eisen-
steině, rodilý ze Kbel v Čechách, byl v pátek dne
21. prosince na universitě vídeňské na doktora bo-
hosloví veřejně povýšen.
Letošní sčítání lidu dne 31. t. m. bude v kaž-
dém ohledu obsažnější, než jak tomu bylo při pře-
dešlých sčítáních. Zejména dlužno zde poukázati na
způsob sčítání dle povolání, jenž slibuje přinésti velice
zajímavý a důležitý materiál sociální. Nemenší váha
v ohledu tom klade se i na výsledek statistiky o práci
domácí, jakož i o osobních poměrech dělníků ne-
zaměstnaných, jakož i o poměrech bytových ve větších
městech. Získaný materiál sloužiti má za podklad pro
ona různá opatření, jež zamýšlena jsou pro další
reformy našeho sociálního zákonodárství.
Z místního odboru Ústřední Matice školské v
Domažlicích. Na vánoční podílku dítek matičných
škol v Bližejově a v Pelechách složili k rukám dů-
stojného převora p. P. Meth. Mühlsteina další pří-
spěvky: Obec domažlická 20 K, spořitelna v Do-
mažlicích 20 K, odbor Pošum. jednoty 20 K, p. Fr.
Zeithaml, městský sládek 4 K, p. Gust. Čatský, po-
kladník v cukrovarů 2 K, p. Tom. Milota, přednosta
stanice c. k. státních drah 1 K. Úhrnem 67 K.
Výkaz příspěvků na dar Svatováclavský pro
Ústřední Matici školskou od místního odboru v Do-
mažlicích za rok 1900. (Pokrač.) Dary: Po koruně
přispěli pp.: J. Zuna, c. k. okr. komisař, Fr. Kanka,
c. k. berní kontrolor, J. Steiner, c. k. soudní official,
MUDr. Jan Holub, obvodní lékař, Otto Šnábl, c. k.
berní praktikant, M. Váchal, mukař, Aninka Ludví-
ková, dcera obchodníka, P. V. Pavelka, katecheta
dívčích škol, Bernard Duffek, uzenář, Goth. Šnábl,
soukromník, Jan Randa, mukař, Ant. Radl, účetní v
pivovaře, Al. Ludvík, mlynář, Marcel Ludvík, koželuh,
pí. Anna Adamovičová, vdova po mydláři, Jan Ky-
selák, c k. správce, Max Hofmann, kupec, V. Fro-
něk, inž. assistent, Al. Jindřich, učitel, pí. A. Huba-
tiusová, soukromnice, pí. M. Lukasová, choť vrch.
inženýra, sl. El. Přibylová, uč. měšť. školy, Jindř.
Neuman, pokladník c. k. stát. drah. (Pokrač.)
Podělování chudých dítek oděvem konal odbor
turistů domažlických v štědrovečerní den a sice o
10. hod. ráno ve škole v Klenči. Zde podělena byla
mládež nejnuznější z blízkého okolí. Týž den pak
o 1. hodině odpoledne ve školní síni v Trhanově
ošaceny byly chudé dítky z osad Chodova, Trha-
nova a Babylona. V celku rozdáno ten den 65 úplných
teplých oděvů. Další podělování dítek konati se bude
31. prosince o 9. hod. ranní v Pašešnici, kdež oša-
ceno býti má 12 školních dítek. Dále o půl 11. hod.
dop. v Matiční škole v Pelechnách, kde vystrojen
bude dítkám stromek a o 1 hod. odpol v České
Kubici poděleny budou chudé dítky oděvem. Mistní
odbor Národní Jednoty Pošum. pak zde podělí ostatní
mládež dárky. Výbor odboru turistů k tomuto podě-
lování dítek zvláštní pozvání nerozesílá a zve tímto
své pp. členy a příznivce.
Zábavní kroužek pražských typografů „Camrda“
pamětliv jsa srdečného uvítání, jehož se mu při jeho
výletu o svátcích svatodušních letos od chodského
lidu v Novém Kyčově dostalo, zaslal bednu dárků,
které byly dítkám v této osadě důst. p. P. Lambertem
Ludvíkem, vikářem, rozdány.
Uprázdněná nadace. Při studentském na-
dání, jež P. Petr Florian, děkan v Polné,
založil v r 1748 a 1753 obsadí se místo č. 1. s po-
žitkem v obnosu ročních 400 K od 1. října 1900.
Nadání toto jest ustanoveno: a) pro studujícího mla-
díka z rodiny Florianovy aneb pro jiné příbuzné
zakladatelovy dle blízkosti příbuzenství; b) kdyby
jich nebylo, pro chudého chlapce z Domažlic. Požitek
nadání obmezen jest na studie gymnasialní a boho-
slovecké. Právo navrhovací přísluší obecnímu zastu-
pitelstvu v Domažlicích. Kdož by se chtěli ucházeti
o toto nadání, podejtež žádosti své, doložené, jsou-li
příbuzní se zakladatelem, zákonným rodokmenem,
jsou-li z města Domažlic, listem křestním a vysvěd-
čením nemajetnosti, všichni však zároveň vysvědčením
studijním z posledního běhu a vysvědčením očkovacím
do 31. ledna 1901 u c. k. místodržitelství. V žá-
dosti budiž uvedeno, zdaliž žadatel neb jeho souro-
zenci nějakou a kterou nadaci užívají.
Divadlo. Ve čtvrtek překvapil nás opět mile
akademický spolek „Chod“, vystoupiv na veřejnosť
zdařilými dvěma jednoaktovkami a sice veselohrou
„Telegram“ od G. Pflegra Moravského a „All right“
od J. Štolby. Oba kusy vynikající pěkným zpraco-
váním, vhodně byly voleny a úlohy vesměs velmi
dobře obsazeny. Hráno bylo ode všech účinkujících
znamenitě, a obecenstvo velmi četně shromážděné
hojně obdařovalo potleskem mladé naše síly herecké.
Nechci podati snad všestrannou kritiku výkonů
účinkujících, ale přece několika slovy o nich se
zmíním. Z dam nejlépe úlohu svou pochopila jako
obyčejně sl. M. Milotová, která s výtečným porozu-
měním sehrála jak emancipovanou Ludmilu v „Tele-
gramu“, tak i Matyldu v „All right“. Sklamaná,
zoufalá Emma, hodila se znamenitě sl. Pokorné,
kteráž tvoříc dobrý protějšek k resolutní Ludmile
velmi dobře zhostila se obtížné úlohy. Barbora
Cinybulková šťastně byla volena a s výborným po-
rozuměním sehrána sl Reissovou. Dcera její Julie
byla v rukou sl. F. Ludvíkové, která jako diletantka
dokázala, že se umí na prknech velmi dobře pohy-
bovat. — Páni počínali si vesměs znamenitě, nevím
ani koho bych na prvním místě jmenoval, neboť
všichni zhostili se svých obtížných úloh s routinova-
ností herců z povolání. Statkář Loučovský i starý
tatík Cinybulk výtečně sehrán byl p Solarem, Šviháka
Semilského a bohatého amerického farmáře Klepetáře
s obvyklou elegancí podal p. Peška, tvoře v obou
hrách šťastně volený protějšek k velmi zdařilým
výkonům sl. Milotové. Pan Kostlivý výborně sehrál
Příborského v „Telegramu“, a v „All right“ pro
Vrzálka nebylo lze ani lepší figurku si pomysliti.
Velmi pěkně sehrál p. Mach železničního úředníka
Obratného, a také sklepník p. Ledviny byl podařený.
— Celkem jak již řečeno bylo, hrálo se znamenitě,
a těšíme se, že opět brzo popřeje nám akademický
spolek „Chod“ podobné milé zábavy.
Silvestrovský večer hudebního a pěvec-
kého kroužku v Domažlicích oslaven bude
v sále „u Šumavy“ dne 31. prosince 1900 s tímto
programem: 1. Rozpustilé holky ve škole.
Fraška o jednom jednání. Dle Nestroje zpracoval
Rud. Kafka. 2. Pylades bez Oresta čili Ifi-
genie v Lanškrouně. Opera ve dvou jedná-
ních. Hudbu vypůjčil a propůjčil Frant. Vlast. Klenka.
Slova upravil K. Šípek. 3. Uzený slaneček.
Melodramatický žert od Karla Bendla. 4. K najpi-
áni. Komické duetto. 5. Silvestr-čaroděj.
Půlnoční scéna noci silvestrovské od Imbera. — Za-
čátek v XIX., konec v XX. století.
Z kruhů pivovarnických. Pan Ludvík Homolka
z Radnic nastoupil místo nadsladovního v zdejším
městském pivovaře.
Potvrzené stanovy C. k. místodržitelství král.
Českého schválilo stanovy místní skupiny stavebních
dělníků a jich spolupracovníků „Unie“ v Čechách,
v Domažlicích.
Spolek zdejších vojenských vysloužilců podělil
letošního roku a sice dne 18. srpna 6 schudlých
svých členů každého 4 K, dne 2. prosince 9 nej-
starších svých členů každého 6 K, z kterýchžto p.
J. Ekart a p. J. Peroutka jim přiřknuté částky ve
prospěch sirotkové pokladny se zřekli a dne 23.
prosince 17 sirotků každého 4 K, což následování
hodno.
Literární jednota v Domažlicích koná výroční
svou valnou hromadu zítra v neděli dne 30 t. m.
o 2. hod. odpol. v budově vyššího gymnasia s tímto
programem: 1. Přijímání nových členů. 2. Čtení pro-
tokolu minulé valné hromady. 3. Zprávy funkcionářů.
4. Volba nového výboru. 5. Slosování knih 6 Volné
návrhy. Před počátkem schůze budou se členům vy-
dávati knihy za správní rok 1900. — Nesejde-li se
v určitou hodinu aspoň pětina všeho členstva, koná
a platně usnáší se podle § 12. spolkových stanov
valná hromada téhož dne o hodinu později za pří-
tomnosti členstva v počtu jakémkoliv.
Z pošty. Vzhledem na neobyčejně značnou do-
pravu zásilek při změně roku se obecenstvo upozorňuje,
že korespondenční lístky obsahu neslušného, urážli-
vého neb vůbec trestného, dále korespondenční lístky,
na nichž nalézají se vyobrazení neb jiné dodatky
neslušné nebo utrhačné povahy, z dopravy vyloučeny
jsou. Dále jest žádoucno, aby známky na zásilkách
listovních v pravém hořejším rohu na strané adresní
přilepeny byly. Známek dřivějšího vydání (znějících
na zlaté a krejcary) nesmí již použito býti.
Divadelních Listů, illustrovaného čtrnáctidenníku
pro dramatické umění a literaturu, jejž rediguje Otto
Faster, vyšel sešit 2. se zdařilou podobiznou Hany
Kvapilové a bohatým obsahem.
Nové železniční spojení král. Bavorského s Čes-
kým. Bavorský list „Bote vom Hohenbogen“ vydávaný
v okresním bavorském městečku Nové Kostely (Neu-
kirchen), známém to místě poutním, zanáší se novým
železničním návrhem, tratí jdoucí z Brodu (bavorského)
přes Nové Kostely do Nýrska (v království Českém).
Účelem této dráhy má býti spojení s Klatovy, s nimiž
bavorští sousedé v častém jsou styku obchodním,
kde své potřeby, najmě nákup skotu a vepřového
bravu v Klatovech z valné části opatřují. Za tím
účelem ustavilo se dne 29. září 1898 železniční druž-
stvo v Nových Kostelích a v Osí (Eschelkam) a po-
dalo žádost ku králov. ministerstvu železnic v Mni-
chově za povolení a postavení zmíněné tratě, pů-
vodně jen Brod-Nové Kostely. Povolení králov. mini-
sterstva již došlo. Ale bavorská vláda zamýšlí stavěti
druhou kolej na trati z Brodu do Schvanndorfu, dělá
jí však v tom obtíže tunel na této trati, proto by
místo této 2. koleje přála projektu celé trati Brod-
Nové Kostely-Nýrsko-Klatovy.
Věstník masopustní. Dne 6. ledna ples odboru
Českoslovanské obchodní besedy v sále „u Šumavy“
— Dne 12. ledna elitní věneček akad. spolku „Chod“
v sále „u Černého koně“. — Dne 13. ledna věneček
dělnictva továrny na stroje a slévárny p. Jos Kauba
pod protektorátem téhož, v sále „u Černého koně“.
— Dne 20. ledna věneček národní dělnické besedy
„Petr Fastr“ v sále „u Šumavy“. — Dne 26 ledna
ples „Tuhoště“, spolku pro podporování chudých
studujících zdejšího c. k. vyšš. gymnasia, v sále „u
Černého kone“. — Dne 27 ledna ples „Řemeslnicko-
živnostenské jednoty“ v sále „u Šumavy“. — Dne 9.
února ples „Sokola“ zdejšího v sále „u Černého koně.“
