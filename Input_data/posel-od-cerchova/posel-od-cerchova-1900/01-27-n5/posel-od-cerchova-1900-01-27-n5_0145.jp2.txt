Osobní. Zdejší lékař p. MUDr. Alois Klíma
jmenován byl primářem všeobecné veřejné nemocnice
ve Vysokém nad Jizerou
Z turistického odboru domažlického. První člen-
ská schůze, již konal zdejší odbor dne 23. ledna
v místnostech besedních, těšila se hojnému účastenství.
Zajímavé thema přednášky p. JUDr. Frant. Wellnera,
advokáta zdejšího „O výletu klubu českých turistů
na slovanský jih, Dalmacii a Černou Horu,“ jehož
byl účastníkem, přilákalo množství členstva a přátel
turistiky, kteří vyslechli živý a zajímavý přednes
s nemalým účastenstvím. Přednášející slovy poutavými
líčil obdivuhodné krásy těchto jižních krajů, skvostné
scenerie přírodní, život tamního lidu a bratrské přijetí
v různých místech, kamž výletníci byli zavítali. Zvláště
zajímavé bylo líčení Černé Hory a hrdiného lidu
tamního, jemuž vévodí celým národem takřka
zbožňovaný kníže Nikola, jehož šlechetné jednání
s vlastními poddanými vylíčil význačnými rysy. Zde
mezi statečnými Černohorci poučeni byli výletníci,
jak miluje se vlasť, byť byla sebe chudší, sebe bíd-
nější! Na to zběžně naznačil další výlet z Černé
Hory. Celá přednáška byla řadou skvostných obrázků.
Netřeba podotýkati, že hlučný potlesk vyjadřoval
p. přednášejícímu zaslouženou pochvalu všech pří-
tomných za skvostný požitek, jež u večer ten zažili.
— V měsíci březnu uspořádány budou dvě přednášky
a sice p. professora F. Samohrda „O pátém sjezdu
klubu českých turistů v Táboře, loni konaném a o
cestách jeho korutanskými Alpami; a p. MUDr. Aug.
Regala o mořských lázní v Mysdroji.
Poplatníkům daní! K naší předešlé zprávě o
placení dani dochází nás z obecenstva toto upozornění:
Nejlépe mohou platiti se daně poštovními cheky,
které lze dostat na každém poštovním úřadě kus za
6 kr. Timto placením ušetří sobě poplatník cestu k
úřadům berním a dlouhé a nepříjemné tam čekání,
nemusí přijít osobně a může i u venkovských pošt
takovým způsobem platit. Za pouhých 6 kr. může
si poplatník tedy ulehčit. Ostatně by mohl obecní
starosta chekem posílat daně z celé obce příležitostně,
ovšem musel by uvésti jména poplatníků a obnos
daně u každého zvlášt.
Z veřejné čítárny. Z nově došlých časopisů
sluší oznámiti „Vyšehrad“ a „Českou Stráž“. V čí-
tárně jsou zastoupeny svými listy všechny čelné po-
litické strany, jsou tam skorem všechny revue, jsou
tam časopisy poučné i zábavné, tak že můžeš hravě
informovati se o každé aktuelní otázce, jak na ni
jednotlivá strana nazírá. To je veliká výhoda, že
čtenář nestává se jednostranným, že po přečtení
různých listů může si tvořiti úsudek sám. Zajímavou
jest kniha přítomných. Jest svědectvím, kterak ty
neb ony osoby neb kruhy navštěvují čítárnu a vší-
mají si různých časopisů. Přineseme svým časem
některá dáta statistická o návštěvě. Do 24. t. m.
navštívilo čítárnu 1221 osob, na jedno otevření či-
tárny připadá průměrně 24 osob. Největší návštěva
byla 70 osob dne 3. prosince 1899. V čítárně jest
vyložen seznam všech listů a revuí a ochotných jich
zapůjčovatelů. „Řemeslnicko-živnostenská jednota
bude v čítárně vykládati své časopisy a věnovala 5
zl. na udržování. Pan prof. A. Beneš věnoval 1 zl.
Šlechetným dárcům budiž vzdán vřelý dík! Všem,
kdo dosud neviděli čítárny, odporučujeme ji k la-
skavé pozornosti.
Nový rabín. Místo rabína ve Staňkovech, jež se
uprázdnilo smrtí p. Lazara Haase, bylo obsazeno
p. Barschanem.
Při doplňovací volbě do odhadní komise pro
osobní daň z příjmů obvodu domažlického, dne 8.
ledna 1900 v I. sboru konané, zvolen byl z ohledu
na normativní prohlášení c. kr. finančního ministersva
ze dne 24. srpna 1897 čís. 43.061 právoplatně za
člena p. Eduard Strouhal, hospodářský rada v Koutech.
Porota. Pro letošní první období vylosován z
Domažlic p. Kar. Trnka, obchodník.
Z okresní záložny hospodářské. Od nového roku
1900 počinajíc úřaduje se v okresní hospodářské
záložně v Domažlicích jen jednou týdně, totiž vždy
ve čtvrtek od 9—12 hodin dopoledne, a připadá-li
na čtvrtek svátek, úřaduje se ve středu. V jiné dny
se neúřaduje a zejména peníze ani nepřijímají ani
nevyplácejí, poněvadž pokladník záložny jenom v
uvedený den v místnostech záložny přítomen jest.
Dar. Slavné okresní zastupitelstvo domažlické
darovalo 100 K na stravování chudých studujících
zdejšího gymnasia.
„Tuhošť“ poskytuje chudým studujícím týhodně
66 obědů, jež ct. dámy spolku „Boženy Němcové“
se zvláštní ochotou upravují.
Výtah z rejstříku všeobecné daně živnostní, rozvr-
žené na období 1900/1, vyložen jest v městském
úřadě do 7. února b. r. k volnému nahlédnutí po-
platníků této daně. Jest v zájmu poplatnictva, by
sobě podobných vyhlášek všímalo, poněvač po uply-
nutí této lhůty nemůže již posouditi výsledek celko-
vého rozvrhu pro toto dvouleté období
Z Řemeslnicko-živnostenské jednoty v Doma-
žlicích. Nový správní výbor odbýval 21. ledna první
schůzi, v níž sl. okr. zastupitelstvu za dar 100 korun
k účelům spolkovým a ct. dělnictvu továrny a slé-
várny p. Jos. Kauba za dar 20 korun ve prospěch
fondu podpůrného, vysloveny díky a usneseno, by zmí-
něným dárcům zaslány byly zvláštní děkovací přípisy.
Dle zpráv pokladní a knihovní zdělán předběžný
rozpočet na rok 1900. Za členy přistoupli pp.: F.
Zeithamel, městský sládek, B. Krištof, pekař, MUDr.
J. Holub a V. Hůrka, řezbař, vesměs z Domažlic;
J Tomandl, mistr tesařský z Tlumačova. Mimo ča-
sopisy, jež jednota odebírá, (Věda a práce, Živno-
stenské Listy, Věstník ústř. jednoty řemesl. živn v
Praze), předplaceny ještě „Rozhledy na poli prů-
myslu a práce“ a „Právo živnostenské“, takže po-
skytuje se členstvu dosti zajímavé a poučné četby.
Časopisy řečené zapůjčují se též k vyložení v zdejší
veřejné čítárně. Jest si jen přáti, by členové jak
časopisů tak i spolkové knihovny ku svému pro-
spěchu hojně používali. Odbývání plesu určeno na
28. leden.
Spolek k podporování chudých studujících, jenž
podle nových schválených stanov přijal název „T u-
hošť“, svolává valnou hromadu ke dni 11. února
do budovy c. k. gymnasia o 2 hod. odp. Program
bude pp. členům spolku dodán poštou.
Neuvěřitelné! Do Bližejova dosazen za faráře p.
K. Rank, který nezná česky! Jak se má domluviti
se svými českými osadníky? Překvapuje, že může
se něco podobného u nás přihoditi. Osadníci jsou
velice nemile dojati tímto jednáním a obrátí se ve
věci té ke konsistoři.
Při doplňovací volbě do komisse pro osobní daň
z přijmu dle §. 22 a 189 zák. ze dne 25 října 1896
č. ř. z. 220 vystoupením p. Vác. Tupce, gen. sekre-
táře v Koutech v I. sboru a vylosováním p. MUDr.
G. Halíka, prim. lékaře v II. sboru co zástupce, pak
pp. K. Regala, obchodníka co člena a A. Strece,
mlynáře co zástupce v Domažlicích, dne 8. a 9. ledna
1900 předsevzaté, zůstala volba v I. sboru jednoho
člena komise nerozhodnuta, v II. sboru zástupcem
člena zvolen byl p. MUDr. G. Halík, prim. lékař v
Domažlicích a v III. sboru zvolen byl za člena p.
Jos. Rojt, rolník v Chrastavicích a zástupcem p. Š.
Konopík, rolník v Chrastavicích.
C. kr. zemská školní rada ustanovila učitelem
p. Čeňka Chytila v Dlážďově a podučitelkou
slč. Annu Randovou v Domažlicích.
Masopust v Domažlicích a okolí. Věneček Řeme-
slnicko-živnostenské jednoty 28. ledna „u Šumavy“.
— Věneček Měšťanské besedy 1. února „u Černého
koně“. — Ples národní dělnické besedy „Petr Fastr“
4. února „u Černého koně“. — Ples dobrov. sboru
hasičského 11. února „u Černého koně“. — Ples
„přátel myslivosti“ 17. února „u Černého koně“.
— Věneček odboru Nár. Jedn. Pošumavské 28. ledna
v hostinci p. J. Votruby ve Velkých Luženicích. —
Taneční zábava odboru Nár. Jedn. Pošumavské 4.
února v hostinci „u Stejspalů“ v Trhanově. — Vě-
neček sladovníků parostrojního pivovaru v Koutě
10. února na Střelnici.
Věneček zdejších přátel myslivosti odbývati se
bude dne 17. února t. r. v sále „u Černého koně“.
Přípravy k této zábavě, hlavně okázalé dekorace se
týkající, jsou v plném proudu. Pozvání rozeslána
budou v nejbližších dnech. Jak se dovídáme, súčastní
se i četná elitní společnost z okolí zábavy této.
Sokolský věneček. Dne 23. t. m. večer sletli se
naši bujaří Sokolíci, by holdovali Terpsychoře. Pro-
stranný sál „u Černého koně“ byl toho večera na-
plněn vybranou společností, která v brzku nenucené
zábavě se oddala, k čemuž přispívala nemálo dobře
sehraná kapela hasičská. Sál byl vkusně dekorován
kvítím a záclonami. V popředí v háji květin stkvělo
se poprsí miláčka, zakladatele Sokolstva Mir. Tyrše.
Uprostřed stěny umístěn byl veliký nákladný obraz
nynějších členů jednoty sokolské. Zdařile provedená
to práce v barvách našeho dovedného fotografa p.
J. Taubra, umístěna jsouc v bohatě vyřezávaném a
vkusném rámu od řezbáře p. V. Hůrky budila po-
zornost a velice krášlila místnost sálu. Věnečku
súčastnilo se mnoho hostů, mezi nimi zříti bylo přední
osobnosti v městě. Ač mnohé jsme zde postrádali,
nabýváme přec přesvědčení, že demokratická myšlénka
sokolská těší se v našem občanstvu sympatií vše-
stranných, což dokazuje i finanční výsledek věnečku,
dle kterého odvedeno 71 zl. čistého výtěžku na stavbu
tělocvičny Sokola zdejšího. Na zdar!
Upozornění rodičům. Poněvadž opět vyskytuje
se v okrese zdejším nepřistojnosť, že školní dítky
pouštěny neb i do konce od rodičů brávány bývají
do hostinců ku zábavám tanečním, připomíná se, že
rodiče jednáním takovým dopouštějí se přestupku
zákazů v této příčině již vícekráte vydaných a že
ve všech takových případech, jež c. kr. okresnímu
hejtmanství oznámeny budou a při nichž se shledá,
že rodiče nešvar tento vědomě trpí neb podporují,
proti nim se vší přísností pokutami nastoupeno bude.
Rovněž i hostinským se ukládá, aby, ježto jsou za
pořádek v hostincích svých zodpovědni, dítek školních
v nich ani při tanečních zábavách ani při veřejných
schůzích ani vůbec nikdy jindy netrpěli a ku zakročení
dle § 138. živn. řádu příčiny nezavdávali
Krejcary a půlkrejcary. Na žádost obchodní ko-
mory a jiných korporací povolilo finanční ministerstvo,
aby krejcary a půlkrejcary vyměňovány byly u hlavní
zemské pokladny v Praze (na Malé Straně) ještě
do konce ledna 1900.
Rybnikářství v Čechách. Vzmáhající se poptávka
v době vánoční a postní po rybách vábí četné české
obce a korporace, aby se vrátily opět k bohatému
zdroji příjmů, jimiž kdysi Čechy slynuly, totiž ku
zařizování a napouštění rybníků a k racionelnímu
chovu ryb. Počátky, které v posledních letech vyko-
nány, utvářely se velice slibně; hlavně na Kutnohorsku,
kdež vynikaly za dob starých veškery téměř obce
pěstováním ryb, rozvinul se chov ryb v obci Suchdolu,
kde učiněn první zdárný pokus; dle této obce řídily
se i jiné. Všude postaráno o výtečnou násadu tře-
boňskou. Zároveň s obcemi konají záslužné práce i
rybářská družstva. — Kdy dočkáme se toho u nás?
K nouzi o uhlí. Jistý obchodník uhlím píše:
Popel ze spáleného uhlí ještě jednou hoří a vydává
žár jako dobré uhlí! Návod, jak s popelem zacházeti,
jest tento: Rozdělá se malý oheň s dřívím, na které
se pak položí jen málo uhlí a jakmile toto rozpáleno
jest, vezme se popel, který se předem smíchá s vodou
jako zednická malta a vloží se na zhavé uhlí. Popel
jako kaše rozmíchaný hned hoří, hřeje znova, tak
že celý den jest pouze zapotřebí místo uhlí popel
přikládati. Dbejme ale, aby dvířka u popelníka zů-
stala otevřena, aby kamna měla dobrý tah.
Topení rašelinou. Dle zprávy „Scienlitig Ameri-
cain“ používá se v Kanadě rašeliny ku vytápění
lokomotiv a j. strojů. Rašelina se usuší na vzduchu
a lisuje se v ocelových rourách na válce 72 mm.
dlouhé a 51 mm. tlusté. Kubický metr těchto pak
váží 1315 kg. Hoři prý jasně a vyvinuje značný žár;
100 kg. vydá prý jako 95 kg kamenného uhlí. Tunu
takového topiva lze prý vyrobiti za 1 zl. 60 kr.
V zemích bohatých na rašeliny může míti toto upo-
třebení její značný význam.
Chtěl se lacino obléci. V pondělí potloukal se
městem v podnapilém stavu mlynářský pomocník
Josef Bušek z Plánice. V loubí před obchodem p.
Al. Steina „padly mu do oka“ vyložená tam sukna a
látky, které mohl potřebovat a proto nerozmýšlel se
tedy dlouho a sebral tři balíky sukna v ceně přes
70 zl. Byl však pronásledován a dodán soudu.
(Zasláno.)
Odbor Národní Jednoty Pošumavské v Domažlicích
konati bude dne 31. t. m. o 8. hod. večer ve spolkové
místnosti v hostinci p. Fr. Görga
členskou schůzi,
k níž tímto veškeří členové se zvou.
POŘAD:
1. Zahájení schůze.
2. Rozhovor o činnosti odboru našeho po stránce kul-
turní a hmotné. Zahájí členové výboru důst. p.
P. M. Mühlstein, převor, a p. učitel F. Král.
3. Volné návrhy.
Výbor odboru Nár. Jednoty Pošum. v Domažlicích
dne 25. ledna 1900.
Veřejné díky vzdáti pokládá za svoji povinnost
správní výbor zdejší Řemeslnicko-živnostenské jednoty
ve jménu celého spolku: sl. okresnímu zastupitelstvu
domažlickému za věnovaných 100 K k účelům spolko-
vým. Ctěn. dělnictvu továrny a slévárny p. J. Kauba
zde, za podpůrnému fondu pro schudlé a práci neschopné
řemeslníky darovaných 20 korun.
V Domažlicích dne 24. ledna 1900.
Norbert Kresl, jednatel.
Fr. Nozar, předseda.
Ku povšímnutí!
K plesu Řemeslnicko-živnostenské jednoty, zýtra
v neděli dne 28. ledna pořádanému, bude se svážet.
Přihlášky přijímají se v hostinci „u Šumavy“.
Týdenní trh v Domažlicích dne 25. ledna 1900.
Přivezeno bylo
Pšenice. . MC. 94 16
Žito . . . . „
14
115
Ječmen . . „
73
15
Oves . . . „
79
Hrách. . . „
Brambory 1 p.
Zelí . . . . kopa
Seno . . . q
Sláma . . q
Máslo. . . kg
Vejce . . . kopa
Vepřů odstávčat přihnáno 45 a prodáno 37.
—
—
—
12
I. tř.
K. Ih.
6
4
80
—
50
Prodáno za cenu
II. tř.
K. I h.
15
50
70
13
11
15
6
3
1
60
92
50
—
—
—
13
—
11
—
III. tř.
K. L
Díkůvzdání.
Všem, již našeho milovaného otce a
tchána, pana
MAT. PACHLA,
c. k. okres. správce finanční stráže v v.,
v tak četném počtu k poslednímu lůžku do-
provodili a nám upřímnou soustrasť svou
jakýmkoliv způsobem projevili, jakož i
veledůst. p. děkanu Dr. J. Dobrému za
vedení pohřebního průvodu, veledůst. ducho-
venstvu, p. Ad. Plačkovi, c. k. komisaři fin.
stráže, ctěn. sboru hasičskému a všem dárcům
krásných věnců, vzdáváme
h.
50
—
—
—
—
—
svůj upřímný dík.
Truchlící pozůstalí.
