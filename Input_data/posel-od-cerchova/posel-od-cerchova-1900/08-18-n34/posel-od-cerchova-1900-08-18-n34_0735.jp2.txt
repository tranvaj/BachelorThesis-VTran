V Domažlicích dne 18. srpna 1900.
POSEL OD
Domažlický týdenník.
Číslo 34.
ČERCHOVA
Ročník XXIX.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
čtvrtletně .
1 korunu 80 haléřů
ročně .
7 korun 20 haléřů.
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
2 koruny 46 haléřů
za hranice
2 koruny 72 haléřů.
do Ameriky
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
dle nového domovského zákona.
Před nastávajícím sčítáním lidu, které se má
koncem t. r. všeobecně provésti a jímž bude určen
počet obyvatelstva v určité obci dne 31. prosince
1900 přítomného a vzhledem k tomu, že vejde
v platnost novela k domovskému zákonu, dle níž
nabývá se příslušnosti v obci nepřetržitým desítiletým
pobytem, jest proto velmi důležitou otázka, kdo a
kdy může býti z obce vyhostěn? A z té příčiny
sdělujeme následující:
Ustanovení o tom obsahuje naše české obecní
zřízení z r. 1864, kteráž praví v § 11. pod nadpisem
„O zdržování se v obci“ doslovně takto: „Obec
nemůže žádnému společníku obce, ani žádnému přes-
polnímu, který vysvědčí, že má někde právo domov-
ské, neb alespoň prokáže, že učinil, čeho potřebí,
aby takového vysvědčení došel, odepříti povolení
v okrsku obce se zdržovati, pokud nepadá v obtíž
dobročinnosti obecné a pokud mimo to přespolní
s lidmi svými domácími vede bezúhonný život.“
K výkladu usnesení tohoto dlužno předeslati,
že zřízení obecní rozeznává tři druhy obyvatel obce:
příslušníky, společníky obce a přespolní: z těch
příslušník nemůže býti nikdy a za žádných okolností
ze své domovské obce vyhostěn, neboť to jest nej-
podstatnějším obsahem práva domovského, čili pří-
slušnosti do některé obce, že oprávněný má neporu-
šený pobyt v této obci. Ostatní obyvatelé mohou
býti z obce svého dočasného pobytu vyhostěni, ale
jen za jistých podmínek, které jsou jiné u společníka
a jiné u přespolního.
Jde tedy předem o to, kdo jest společníkem
obce. O tom jedná § 6. našeho obecního zřízení,
kdež pod čl. 2 za společníky obce prohlášeni jsou ti,
kdož nemajíce v té obci, kde se právě zdržují, práva
domovského, buď:
a) jsou v obci v držení domu neb pozemku, aneb
b) kteří v obci platí ze živnosti samostatně
provozované nebo z příjmu daň přímou a řádně v ní
bydlí.
Jsou jimi tedy vždy majetníci realit v obci bez
ohledu, platí-li d ň z nich a bydlí-li sami v obci
čili nic, dále ti živnostníci samostatní, kteří ze živnosti
platí daň a mají v obci řádné bydliště a konečně
všechny osoby v obci bydlící, platí-li daň z příjmu.
V těchto posledních dvou případech jest bydlení
v obci a placení daně podmínkou, by kdo společníkem
obce zván býti mohl, přirážky a jiné dávky neroz-
hodují. Ovšem nestačí pouhý pobyt pro jistou pře-
chodnou dobu, na př. přes prázdniny, na letním bytě
nebo zdržování se za účelem léčení, aniž pouhé
držení obytných místností bez pravidelného a trvalého
jich obývání, třeba jest řádného bydliště. „Placením“
daně nevyrozumívá se pak již skutečně zaplacení u
berního úřadu, nýbrž povšechně tolik, že někomu
daň některá ze jmenovaných (výdělková neb z příjmu)
jest v obci dotčené předepsána od příslušného úřadu
berního, třeba s placením samým jest občan ten
v prodlení.
Všechny jinaké osoby než právě vytčené jsou
pak přespolní, „cizí“, kdežto příslušníci jsou „občané“.
Tim jest dostatečně objasněn jak pojem společ-
níků obce, kamž tedy bude náležeti řada obyvatelů
více usedlých, naše řemeslnictvo neb obchodnictvo,
tak i přespolních, jimiž z pravidla budou osoby za
mzdu pracující, po většině dělnictvo, služebnictvo,
čeleď a úřadnictvo soukromé s platem pod 600 zl.
Takovýto společník obce může pak býti vyhostěn
jen ve dvou případech: předem tedy, když se nevy-
káže svým pvávem domovským, nemá-li tudíž domov-
ského listu, knížky čelední neb pracovní od domov-
ské obce vystavené; ale i když dokumentů takových
nemá ihned po ruce, stačí, jestliže prokáže na př.
dopisem na domovskou obec adresovaným a odesla-
ným, že o domovský list nebo jiný doklad přísluš-
nosti své žádá; rovněž stačí průkaz předložením
nálezu politického úřadu, jímž jemu domovské právo
v jisté obci přiřknuto bylo třeba spor o to ještě
trval. Kromě tohoto případu, při němž zajisté jde o
pořádek v obci, lze dále společníka obce, i když
domovským právem se vykáže, vyhostiti pouze z dů-
vodů chudinských, nemá-li totiž tolik prostředků
k výživě své, že padá na obtíž veřejné dobročinnosti
(na př. žebrá nebo musí býti pro naléhavou okamžitou
potřebu od obce pobytu prozatímně podporován na
účet obce domovské nebo svých příbuzných); nesta-
čila by tu ovšem k vypovězení již ta okolnost, že
někdo dostává v cizí obci od své domovské obce
podporu, neboť v takovémto případě nepadá za obtíž
veřejné dobročinnosti, nýbrž dostává jen to, co mu
dle zákona domovského přísluší a co mu obec do-
movská poskytuje plníc svou zákonitou povinnost;
takový společník obce jen částečně schudlý by
vypovězen býti nemohl.
Tím jsou podmínky vyhostění společníka z obce
vyčerpány, z jiných důvodů jinakých od obce vypo-
vězen býti nesmí, ani na př. že jest jiné národnosti
a nezná jazyka v obci obvyklého a úředního, ani
proto, že byl snad trestán nebo vede život úhonný.
Ovšem v Praze a v Liberci, kde platí zvláštní statut
od zřízení obecního odchylný, i z důvodu, že byl
trestán, může společník býti vypovězen.
Jinak se to má s tak zvanými přespolními:
u těch platí sice totéž, co ohledně společníků obce
výše bylo uvedeno, ale mimo ony dva důvody
uveden jest v zákoně ještě třetí důvod, který jsme
ohledně společníků obce vyloučili, totiž úhonnost
přespolního a lidí jeho domácích, t. j. kromě manželky,
dítek a příbuzných i úhonnost jiných osob třeba
služebných, čeledi ve společné jeho domácnosti žijící.
Arci jest tu i počet osob, za něž přespolní v takovém
případě ručí, dosti značný, i sám pojem úhonnosti
a bezúhonnosti velmi neurčitý, závisící na volném
uvážení a posudku každého jednotlivce, poněvadž
náhledy tu mohou býti různé.
Jedni pokládají za bezúhonného pouze toho,
kdo nebyl ještě trestán, tudíž přestálý trest jest
důvodem úhonnosti. Ale to jest pojem příliš široký;
dle správnějšího náhledu, který převládá též v nálezech
správního dvoru soudního, hledí se tu k ustálenému
mínění společnosti, mezi níž dotčená osoba žije,
zda dle tohoto převládajícího názoru společenského
hana někoho stíhající pokládá se za odůvodněnou
čili nic.
Potrestání může ovšem býti a nejčastěji také
bývá důvodem hany a tudíž i úhonnosti, ale nemusí
býti vždy, jako na příklad neřekneme o někom,
kdo byl potrestán pro delikt politický, z politických
pohnutek spáchaný, že vede život úhonný, rovněž
ne o tom, kdo pro ojedinělý nepatrný přestupek
z nedopatření spáchaný byl snad potrestán; s druhé
strany však i ten, kdo nebyl ještě vůbec potrestán,
ale jinak chováním svým buď v rodině nebo ve
veřejnosti budí veřejné pohoršení, bude zajisté po-
kládán za úhonného. Stav tento sluší posouditi
vždy dle doby, kdy nález a vyhostění se vydává.
Ovšem není dána obci vystěhující plná volnost
v tomto směru, nýbrž jest omezena potud, že každý,
kdož se cítí nálezem obce stíženým, může se dovolati
rozhodnutí politického úřadu, tedy předem okres.
hejtmanství, po té místodržitelství a konečně mini-
sterstva, po případě ještě správního dvoru soudního.
Tim je o kontrolu správní nad jednáním obcí
postaráno.
V tomto krátkém pojednání nastíněno v hlavních
rysech, kterak jest naším zřízením obecním upraveno
vypovídací právo obcí i bylo by si přáti, aby znalost
ustanovení těchto rozšířila se v příslušných kruzích
co nejvíce, čímž se poskytnou návody našim obcím,
kdy prostředku tohoto v odůvodněných případech
vhodně a zákonitě užíti mohou.
Otevření místní dráhy Staňkov-
Horšův Týn-Ronšperk.
Opětně učiněn zastrčený kout našeho království
a krásných šumavských hvozdů přístupným širšímu
obecenstvu a to otevřením dráhy Staňkov-Horšův
Týn-Ronšperk. Slavnostní otevření zahájeno bylo dne
5. t. m. o 8. hod. ranní ve stanici Staňkov přivítáním
hodnostův a hostí, kteří z Prahy, Vídně a Plzně se
byli dostavili. Mezi jinými dostavili se pp. dvorní rada
ředitel Jaromír Tuček, ředitel železničního oddělení
zemského výboru Jahoda, stavební rada Winterštein,
inspektor Lípa, vrchní inženýři Seitz a Lukas, vrchní
revident Dormus a mnozí jiní, kteréž co nejsrdečněji
uvítali pánové koncessionáři této tratě dr. Ulbrich,
okr. starosta Angelis, okr. hejtman baron Wimmer,
za podnikatelství stavby plnomocník p. inženýr Zdenko
Kruliš. Hosté byli dámami pí. Ulbrichovou a pí. Kruli-
šovou poděleni růžemi, načež slavnostní vlak vyjel
ze stanice staňkovské. Trať ze Staňkova odbočuje po
překročení mostu přes potok Řubřinu do malebného
údolí chladné Radbuzy a po nedlouhé jízdě dostižena
první stanice nově zřízené dráhy Křenové. Stanička
malé této poslední české obce na této trati ozdobena
byla v barvách národních a říšských a dostavili se
k uvítání starosta s obecním zastupitelstvem. Zde
slyšeli jsme z úst prostých bodrých našich venkovanů
poslední české slovo na celé trati, neboť bohužel
v dalším svém běhu protíná trať tato nám odervanou,
dodnes ještě ne ryze německou krajinu.
Na uvítání starostovo odpověděl p. dvorní rada
Tuček jakožto zástupce vlády svým známým milým a
povzbuzujícím způsobem, načež pokračováno v jízdě
ku Horšovu Týnu. Zastaveno ještě v zastávce Semešicích,
v místě již německém, načež za hřmění ran z hmoždířů
a hlaholu hudby vjel vlak do nádherně zemskými a
říšskými barvami vyzdobené stanice Horšova Týna.
Zde uvítal hodnosty vřelou řečí starosta Karel Beck,
načež po odpovědi vládního zástupce veledůst. pan
arciděkan Trnka vlak slavnostní vysvětil. Podotknouti
dlužno, že přivítání vlaku zúčastnila se kněžna Trautmanns-
dorfová s oběma kontesami. Po čtvrthodinové zastávce
a za jásotu tisíců shromážděného obyvatelstva hnul se
vlak dále k Mašovicům, Meclovu, Záměliči, kdež všude
na krátko zastaveno a vlak uvítán. Kolem 10. hod.
přijel vlak do konečné stanice Ronšperku Bylo-li
uvítání v dřívějších stanicích velkolepé, působilo uvítání
v Ronšperku dojmem skutečně mohutným. Celé ohromné
prostranství nádraží hustě obsazeno bylo lidmi, kteří
z okolí i celé hodiny cesty vážili, aby shlédnouti mohli
první vlak a aby přítomni byli konečnému splnění
dávných tužeb, totiž dosažení železničního spojení se
světem ostatním. K uvítání hostí dostavil se na nádraží
starosta Reitmeyer v čele městské rady, veškeré místní
spolky, tamější velkostatkář a známý lidumil dr. hrabě
Jindřich Coudenhove.
Po vřelé uvítací řeči starostově, na kterouž odpo-
věděl případným způsobem dvorní rada Tuček, nastoupena
v průvodu cesta za zvuku hudby do města, kdež v
chrámu odsloužena byla krátká mše, načež v hostinci
„u koruny“ připravena četným hostím výtečná snídaně.
Při této příležitosti promluveno bylo několik řečí a
připil hlavně městský radní Tichý J. V. císaři, dvorní
rada městu Ronšperku, dr. Ulbrich jednomyslnému
dalšímu spolupůsobení města Ronšperka a Horšova
Týna, starosta hlavním mecenášům nové dráhy, knížeti
Trautmannsdorfovi, hraběti Coudenhovovi, továrníku
Zieglerovi a Maudlerovi. Hrabě Coudenhove připil
podnikateli Krulišovi a jeho choti, starosta Beck řediteli
Jahodovi a týž pánům koncessionářům. V nejlepší náladě
tato animovaná snídaně přerušena a nastoupen před 12.
hodinou polední odchod na nádraží, kdež rychle nastou-
peno do vozů a vlak bez dalších zastávek navrátil se
do Horšova Týna. O 1. hod. konal se officielní banket,
uspořádaný koncessionáři dráhy za účasti asi 80 osob
v hotelu Förstrově. Po druhém jídle zvedl se p. dr.
Ulbrich a v delší výborné řeči slavil vznik nové lokální
dráhy, skončil přípitkem Jeho Veličenstvu. Pak pronešen
přípitek železničnímu ministerstvu náměstkem starostovým
Riedlem, načež odpověděl dvorní rada Tuček přípitkem
na zdar nové této železniční trati.
Starosta okresního výboru připil vzletnými slovy
zemskému výboru a vyprázdnil sklenku svou na zdraví
hraběte Vojtěcha Schönborna, řiditeli Jahodovi, sta-
vebnímu radovi Wintersteinovi, inspektoru Fritzovi.
Velmi rozmarným způsobem připil pan dr. Šperl pří-
tomným dámám. Poslanec dr. Schreiner připil rozkvětu
zemědělství, načež dr. Ulbrich pozvedl pohár svůj na
zdraví projektanta, vrchního inženýra Seitze, děkoval
slovy vřelými podnikateli J. Krulišovi na Král Vino-
O zdržování se v obci
