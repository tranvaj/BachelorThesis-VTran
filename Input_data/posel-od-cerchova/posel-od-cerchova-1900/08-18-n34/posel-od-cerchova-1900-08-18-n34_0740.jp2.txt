hradech za solidní a rychlé provedení stavby této
dráhy, inženýrům zemského výboru a úřadníkům podni-
katelstva. Ředitel Jahoda srdečnými slovy poděkoval
za přípitek, zemskému výboru a jemu pronesený a
připil obyvatelstvu horšovo-týnskému a ronšperskému
Následovala ještě řada přípitků, z nichž velkého ohlasu
došel česko-německý přípitek okresního soudce pana
Lexy, jenž před časem po 11 let v Týně Horšově jako
soudní adjunkt zdárně působil a který sám veřejně ve
své řeči doznal, že se svým češstvím před nikým ne-
skrýval a který svoji, všemi přítomnými s nadšením při-
jatou řeč končil přípitkem na dosažení shody česko-ně-
mecké. O půl 4. hod. odpolední významná tato slavnosť
se skončila a hosté odejeli pak vlakem do Staňkova,
kde zároveň zúčastnili se vítězného příjezdu a uvítání
plzeňského „Hlaholu“ ze závodů brusselského a pa-
řížského.
„P. L.“
Zprávy různé.
Dnes 18. srpna slaví náš mocnář 70. narozeniny.
Jest to vstup do života kmetského. Náš mocnář v
památný den svého života s trudnými pocity vzpo-
mínati bude zašlých dob: říše rozervána, národové
znešvářeni, evropský mír ohrožen, korunované hlavy
v nejistotě, — toť bolestno pro přítele klidu, dobra
a spokojenosti. A skrovná jen naděje, že budoucnost
lépe se utváři. — Chováme pevnou víru, že v pod-
večer svého žití náš panovník, pamětliv jsa slibů
českému národu slavnostně daných, splní k čemu
dobrovolně se zavázal a učiní šťastnou českou zem
a upevní tím kořeny rakouské říše.
70tileté narozeniny J. V. císaře a krále Františka
Josefa I. oslaveny byly dnes v městě našem slav.
mší sv. v děkanském chrámu Páně, již súčastnili se
veškeré státní a samosprávné úřady, uniformované
sbory, deputace různých spolků a množství obecenstva.
Po mši svaté bylo obvyklé defile. Odpoledne pořádán
koncert hudby střelecké na střelnici.
Věstník duchovenský. Správcem střídnictví do-
mažlického jmenován byl důstojný pan Lambert
Ludvík, tajemník střídnictví domažlického a farář
v Mrákově. Právo nositi Expositorium canonicale
obdržel důstojný pan Josef Křížek, farář v Eisensteině.
Ve správě duchovní ustanoveni vb. pp: Jan Šindelář,
kaplan v Domažlicích, za administrátora tamtéž;
František Hnídek, novosvěcenec, za výpomocného
kaplana v Domažlicích; Josef Tůma, novosvěcenec,
za výpomocného kaplana v Nové Kdýni. — Vypisuje
se konkurs děkanského obročí Domažlického. Patron:
obec král. města Domažlic. Kompetentní lhůta do
14. září.
Kněžské jubileum. Dne 5. t. m. oslaveno bylo
40leté kněžské jubileum vdp. bisk. notáře a faráře
p. J. Baara v Putími, rodáka klenečského, jenž na
kněze byl posvěcen 29. července 1860. Zastupitelstvo
města Písku jako patron blahopřálo mu zvláštním
listem, jejž osobně doručil purkmistr p. K. Lukáš.
Osada putímská jmenovala p. Baara čestným občanem.
Jubilant za 40letého působení vynechal pouze dva-
kráte mši. Sloužil jich 13.467. — Týž jmenován
byl tyto dny osobním děkanem.
Župní slet sokolské župy Plzeňské. V neděli
dne 19. t. m. koná se v sousedním Staňkově župní
slet sokolské župy Plzeňské. Slet položen byl tento-
kráte do města na důležité národnostní hranici.
Přípravy k němu jsou ukončeny a jen pěkná pohoda
schází, aby jeho zdar byl pojištěn. Účast na sletu
bude zajisté četná, jelikož příhodné spojení drahou
se Staňkovem poskytuje městům a jednotám vhodnou
návštěvu. Ovšem doufají Staňkovy, že zvláště z Do-
mažlic bude příliv hostí největší. Spoléhají na podporu
silnějšího souseda při podniku, jenž při rozsáhlosti
své má potřebí podpory. Slavnosť sama bude skvělá,
jako všecky velké sokolské slavnosti. A třeba tenkráte
nebyly župní závody, přece silná účasť sokolstva
na veřejném cvičení uspokojí. Cvičiti se budou prostná
cvičení s dlouhými tyčemi a kůžely, cviky na nářadí
a skoky, sbory cvičitelské a vzorná družstva na
bradlech. Jednota domažlická vypraví se odtud
v 8 hod. ráno vlakem do Staňkova, ostatní obecen-
stvo, které by se zajímalo jen o cvičení, může se
vypraviti až vlakem odpoledním, takže stihne právě
ku cvičení. Obracíme zřetel obecenstva na tento župní
slet, jenž účastníkům poskytne zajisté více osvěžení
a zábavy než všeliký jiný výlet.
K župnímu sletu sokolské župy Plzeňské dne
19. srpna ve Staňkově přihlášeno z domažlické
jednoty sokolské 36 členů, cvičících 16 (cvičení prostná
a kužely), na nářadí: hrazda, bradla a skoky, pak
vzorné družstvo na bradlech.
Z Blížejova. Kdo zná poměry naše, pamatuje se,
že u nás aspoň ve věcech církevních rovnoprávně
se jednalo, dokud na naší faře dřívější pan farář
působil. Leč Němci ode dávna proti němu hartusili.
Ovšem ne proto snad, že by nebyl šetřil jejich rov-
ného práva, ale právě proto, že šetřil i rovného práva
českých osadníků. Patron bližejovské fary — obec
horšovotýnská — postarala se pak o to, aby se do
Blížejova dostal farář „podle německého srdce“ pan
P. Rank, který jazykem českým bídně vládne. Je to
smutné, ale pravdivé, že vzdor dvěma českým tře-
tinám blížejovského obyvatelstva nepomodlil se ani
jediný poctivý český otčenáš! Německá kázání jsou
ustavičně, ale pro dvě třetiny svých osadníků měl
nový pan farář za celý čas svého úřadování dva
české výklady, úplně nesrozumitelné a výklady evan-
gelia, pronesené tak lámanou češtinou, že na zbožné
naslouchání nelze ani pomýšleti. Na farnosti jsou
dvě české školy: Matičná v Bližejově a veřejná v
Přívozci. Při přijímání dítek matičních modlil se pan
farář pouze německý otčenáš, tak že dítky byly nu-
ceny mlčet. Na konci školního roku bylo v kostele
českých děti přes sto a německých jenom asi čtyřicet
a přece celá bohoslužba byla německá, bez jediného
slůvka českého Přijde-li český osadník pro křestní
list, vyhotoví mu pan farář německý, ač zápis v
matrice je český. Ozve-li se pak člověk ten a nechce
německého listu křestního, dostane se mu od němec-
kého faráře ještě urážek. Rozvážní čeští občané smírně
panu faráři domlouvali, aby si počínal spravedlivěji
vůči svým českým osadníkům, ale odpověď jeho zněla
tvrdě a důstojného sluhy Páně nedůstojně. Odpověděl
totiž: „Jsem dosazen od Němců pro Němce a do
Čechů mně nic není“! České obyvatelstvo již dva-
kráte prosilo konsistoř v Budějovicích i pana biskupa,
by pořádek zavedl, ale marně. A tak pan farář ne-
rušeně germanisuje dále. Je to poměr naprosto ne-
utěšený a českému lidu ukazuje se takto cesta přímo
z kostela. Čeští osadníci také do kostela nechodí,
nýbrž stojí každé neděle před kostelem venku, kde
svou nespokojenost dávají na jevo různými poznám-
kami, zatím co pan farář uvnitř káže několika ně-
meckým posluchačům, jež by na prstech možno bylo
spočítati. — Je svrchovaný čas, aby se tu stala ná-
prava. Byla by po případě zcela snadná, kdyby se
pan farář aspoň odhodlal přijati českého kaplana.
Bohatá fara blížejovská by to snadně vydržela.
Není nad důkladnost německou. Německá pro-
fesorská „učenost“ a „vědecká důkladnost“ jsou po-
věstny. Nový doklad, jímž se „výtečnictví“ Němců
v oboru věd opět co „nejskvěleji“ potvrzuje, přináší
Mnichovská „Allg. Zeitung“. V článku „Kanibalství
v Evropě“, jejž zmíněný list na předním místě otis-
kuje, uvádí se — prý dle něm. prof. Krause, — že
„Menschenfresserei“ (lidožroutství) bylo zavedeno
mezi Jihoslovany z náboženských důvodů skoro až
do našich dob!
Krajinská výstava v Kutné Hoře otevřena byla
ve středu slavnostním způsobem. Promluvil posl dr.
Pacák a K. Adámek. Výstava jest velice pěkná a
bohatá.
Z akadem spolku „Chod“. Spolkový výlet,
pořádaný 15. t. m. na Českou Kubici nad očekávání
se vydařil. Čistý výtěžek připadá na zřízení čtvrté
venkovské knihovny a Husovu fondu. — Dne 25.
t. m. koná spolek veřejnou přednášku kol. Fišera:
„O pravěkém tvorstvu země české“, s programovou
zábavou. — Co nejdříve rozepíší a rozděli se úlohy
k Baluckého veselohře „Těžké ryby“, která projek-
tována jest na první polovici měsíce září.
Řemeslnická škola v Mladé Boleslavi, jež byla
vzorem ústavu řemeslnickému dorostu sloužícího,
byla ve schůzi tamního zastupitelstva většinou hlasů
zrušena a řiditel téže p. Tadeáš Šeller, rodák do-
mažlický dán do výslužby. Usnesením tím panuje
v Mladé Boleslavi mohutný rozruch.
Dar. Rodák náš pan Jan Pavlík, stroj-
vůdce ve Vídni, při svém pobytu v Domažlicích vě-
noval do sbírek Městského musea zdejšího dvacet
různých vycpaných ptáků.
Z Lohové. Ve středu, dne 15. t. m, sehráli zde
studující z Lohové a okolí dvě frašky: „Sluha
pánem“ a „Klarinetista na útěku“ a
připravili všem návštěvníkům přijemnou zábavu. Jed-
notlivé úlohy byly velice dobře obsazeny a také
souhra byla výtečná, což zvláště sluší podotknouti,
vždyť někteří hráli poprvé. Ovšem palmu večera od-
nesla si slč M. Trnkova, dcera řídícího učitele, která
pohybovala se na prknech znamenajících svět tak,
že by jí to mohla záviděti leckterá herečka z povolání.
Jen jedno bychom vytýkali, začež ovšem pořada-
telstvo nemůže: slabá návštěva byla! Než, doufáme,
že to naše studující neodstraší a že nás brzy zase
něčím pobaví, čemuž platí naše „Na zdar!“ —c.
Divadla. V neděli dne 26. srpna sehrají: studující
kolovečtí v sále p. J. Kubáta ve prospěch
zakoupení školních knih chudé místní mládeži
veselohru „Následky dostaveníčka“; studující rado-
ničtí v hostinci p. J. Ptáčníka ve prospěch pořízení
školních pomůcek frašku „Sluha pánem“ a zpěvohru
„Pan Franc ze zámku“; studující ze Lštění a
okolí ve prospěch místní knihovny školní v hostinci
p. V. Cady ve Lštění frašku „Sluha pánem“ a frašku
se zpěvy „Ženich z města aneb klarinetista na útěku“.
Studující zahořanští sehrají dne 2. září v hostinci
p. J. Krumla ve prospěch pořízení školních pomůcek
frašku „Sluha pánem“ a zpěvohru „Pan Franc
ze zámku“.
Věstník hasičský. Zemská ústřední hasičská jed-
nota království Českého uspořádá ve dnech 6, 7.,
8., 9., 10. a 11. září t. r. v Plzni vzdělávací běh
pro činovníky sborové a župní hlavně na českém
západě. Přihlášky k účastenství buďte učiněny do
konce měsíce srpna t r. u ředitele běhu Jak. Al.
Jindry, ústředního pokladníka v Kamenici nad Lipou.
Účastníkům je se dostaviti v normálním kroji i nor-
mální čapce.
Výlet na Čerchov proti reumatismu. Zdejší
74tiletý měšťan p. J. P. trpěl dlouhá léta bolestmi
v nohách. Ať užival to či ono, nic mu nepomohlo
a bolesti takřka rok od roku byly citelnější. Čta
často v novinách o rozhledně a chýši na Čerchově,
chtěl letošního roku — ačkoliv ctihodné stáří již
jej tíží — shlédnouti ještě ve svém životě ty krásy
přírodní a velebný rozhled s Čerchova a přes vše
zrazování starých kamarádů svých vydal se minulé
dny na cestu ku rozhledně. Cesta ze začátku z Pece
na „rovinu“ byla prý krušná, pot řinul se starci potůčky
po těle, a čím však výš a výše z roviny strmě stoupal
k chýši Pasovského jakoby zázrakem tím více v nohou
bolesti přestávaly a stařec 74tiletý dospěl čil a zdráv
k dávno již touženému místu na nejvyšším bodu
Čerchova. Od doby té, v níž tolik se vypotil, jak
nám sám vyprávěl, necítí v nohách nijakých bolestí
a vyrovná se v chůzi každému mladíku. Žádal nás,
bychom všem výlet ten odporučili, kdo bolestmi
v nohou stíženi jsou, což tímto milerádi činíme.
Vzpomínky. 12. srpna 1158 dobyli Čechové
Milána. — 13. srpna 1473 zemřel bratr Řehoř, za
kladatel jednoty bratrské a byl v Brandýse n. O.
pochován. — 14. srpna 1431 dalo se u Domažlic
130.000 německých křižáků na útěk před 55.000
Husitů, sotva že zpěv a hrkot jejich vozů uslyšeli.
17. srpna 1656 vyjel císař Ferdinand III. z Vídně
se synem svým Leopoldem, aby ho dal v Praze
korunovati za krále českého. — 25. srpna 1394
vydal Václav IV. královskou listinu, první česky
psanou, kdežto dosud vydávaly se od knížat a králů
v jazyku latinském. — 26. srpna 1278 poražen
zradou Přemysl Otakar II. na Moravském poli, kde
i udatně bojuje s vojsky Rudolfa Rakouského —
padl. — 30. srpna 1500 zemřel v Těšíně Viktorin,
nejstarší syn krále Jiřího.
Výlet pořádá dne 19. srpna o 2. hod. odpol.
sbor dobrovolných hasičů v Strýčkovicích do Chumce.
Večer věneček v hostinci u Žižků. Za nepříznivého
počasí odloží se výlet na neděli dne 26. srpna.
Z naší samosprávy. V jak povolané ruce bývá
na našem venkově v některých obcích vložena správa
obce, stůj zde na ukázku několik fakt: Slavnému
cé, ká. okrešnimu Hejtmansvy v X. oznamuju niže
psaní vipuknutí skaženiny klisni řebné matky Jakuba
H. kerí na henkštacke stanicy klisnu u štatních řebců
připouštl tedy buď prostředek proti naka ženině určeni
od ck. Hejtmanstvy neb bi velkou škodu majitel
matky hřebné utrpěl na svém mění. V X dne J. J.
starosta. — Další: Slavny c. kr. okr. hejtmanství
v X. Uctivje se věděti dává že N. N. zabyl Prase
jenž nezřalo asi dvadni tak jej zabil a mělo prant.
N. N. starosta. — Nebo: vjedomost sedává Na slavni
c: k: Hejtmanstvy Matěj X. starosta 23 ráno se mi
roztonal pes dovečera byl zapaleni a v noci chcíp.
Matěj X. starosta. — Nebo: Ot Občnyho úřadu v X.
dáváse Vjedomost že František M. legrut — Rege-
mentu nejni f obci a toulá se snákou ženckou je
lump Karel X. starosta. —
Ve prospěch pohořelých v Mýtě věnuje p B.
Guttman, majitel peřovny, z čistění peří vždy v pondělí
a ve středu po 4 neděle 25% čistého výdělku.
Studentskou noclehárnu, jež zřízena jest zdejším
odborem turistickým v budově gymnasijní, navštívilo
od 16. července t. r. do 17. srpna 49 studujících,
jež cestovali po Domažlicku a Šumavě.
„Česká Stráž“ při zániku svém po 11leté ne-
úmorné práci v posledním čísle věnuje celý článek
svému záhubci, který jest hlavní příčinou jejího
zániku, „Neplatícímu odběratelstvu“, což jest takřka
módou u nás, že mnohý odebírá třebas mnoho novin,
ale předplatné odvádí buď velice nepořádně, nebo
neplatí vůbec V té věci píše „Č. S.“ doslovně:
„Tobě, neplatící abonente, věnována buď naše poslední
epištola, neboť tys pravou a vlastní příčinou našeho
konce. Tebou a tvou lhostejností, úplným nedostatkem
vědomí povinnosti, plniti své závazky, zahynula řada
listů před námi, padáme my a pohřbí se ještě řada
časopisů jiných. Ty nejsi pouze jedincem, nýbrž tys
typem českým a proto v tobě dlužno viděti zjev smutný
a pro celou věc národní povážlivý. V massách žiješ
v té krásné zemi, která je rájem na pohled, jako
specialita národní, rok co rok rodíš se v zástupech,
neztrácíš se z našeho kulturního života, přijímáš časo-
pisy, reklamuješ energicky nedošlá čísla, pochvaluješ
si, někdy i vynadáš — a spokojeně se zásobuješ po
léta čtivem na účet a škodu jiného. Ty nosíš ve
společnosti slušný kabát a v hospodě děláš gentlemana,
žárliv na svou čest — a přec v masse rok jako rok
ničíš cizí majetek; třebas tvůj nepočestný skutek
není dosud v žádném trestním zákonníku, je to skutek
nemravný a trestný předce. Tobě se snad zdá, že
jsi jen výjimkou a pro tu výjimku, že není žádné
neštěstí. Ale ty nejsi výjimkou, tys pravidlem, ty
tvoříš většinu a to je zarážející pro pozorovatele na-
šeho života národního. Jaká to base pro solidní život
a práci národní? Kdo nevidí, že je tu hluboká hni-
sající rána do živého těla, která svými miasmy a
svým hnisem postupuje do vnitř pořád víc? A té
většině, beze smyslu pro právo, pro rozdíl mého a
tvého, té masse „odběratelů“ novin zadarmo — slouží
novinář do úpadu, pro ní zakrvácí se vydavatel, pro
ni pracuje spousta sil účastněných práce časopisné
— tragikomická podívaná. A nad tou podívanou jako
starořímský césar nad bijícími se gladiatory sedí
chlapík, ne jeden, ale sta a sta, nepřehledné davy,
chlapík, který dovede do ochraptění řvát „Hej Slo-
vané“, který dovede si upsat ruce telegramy do novin
na obranu našeho dobrého českého práva a který
po leta bez skrupulí těma rukama vytahuje peníze
z cizích kapes — jako bezplatný abonent. Na shle-
danou neplatící odběrateli, umírající tě pozdravují!
— Toť byla poslední pravdivá slova „České Stráže“.
Českomoravské obchodní a průmyslové museum
při ústavu hr. Pöttinga v Olomouci má býti zřízeno.
Ústav hodlá jen museum založiti a nepomýšlí na trvalé
umístění musea ve vlastní budově, nýbrž chce je časem
odevzdati zvláštní korporaci, která by se za tím účelem
utvořila. Poněvadž té chvíle není korporace, která
by akci tu zahájiti mohla, učinil tak jmenovaný ústav,
který obrací se na české obchodní a průmyslové kruhy
s žádostí za podporu.
