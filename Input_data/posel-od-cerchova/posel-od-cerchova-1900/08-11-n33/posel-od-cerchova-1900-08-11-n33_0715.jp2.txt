Ročník XXIX.
V Domažlicích dne 11. srpna 1900.
Číslo 33.
POSEL JN
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně .
1 korunu 80 haléřů
2 koruny 46 haléřů
za hranice
ročně . . .
7 korun 20 haléřů.
do Ameriky „ 2 koruny 72 haléřů.
Donáška do domu ročně 48 haléřů.
Domažlický týdenník.
ČENCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Minulou neděli 5. t. m. zažili jsme v král městě
našem krásný svátek, jenž nám přichystán byl sdruže-
ním nejhumanějších jednot, župou dobrovolných sborů
hasičských z naší krajiny.
Hasičská okresní jednota Domažlická konala zde
svůj osmnáctý sjezd a zároveň oslavovala své dvaceti-
leté trvání.
Čilá jednota hasičů Domažlických uspořádala v
předvečer čepobití a hudba hasičská v záři světel a
pestrých lampionů nesených členy sboru procházela od
9. hodin večer městem.
Domažlice oblekly se v háv slavnostní; z jedno-
tlivých domů vztýčeny prapory v barvách národních a
slovanských. Konstatováno budiž zde, že na mnohých
domech kudy průvod se ubíral nebylo praporů vyvě-
šeno, což neušlo oku bedlivého pozorovatele a bylo
neomluvitelnou hanbou dotýčných domácích pánů-vla-
stenců, jichž je svatou povinností, aby při slavno-
stech národních a sjezdech spolků vlasteneckých pra-
pory domy své okrášlili, byvše k tomu vyzváni. Po
druhé bezohledně uveřejníme „vlastenecká jména“
všech těch liknavých a nevšímačných hospodářů.
Již v brzkých hodinách ranních procházeli bodří
naši hasičí městem a v brzku na to plnilo se ná-
městí obecenstvem zdejším i ze širého okolí, které
k slavnosti této zavítalo.
Od 8. hod. ranní se všech stran přicházely hasič-
ské jednoty venkovské z okolních obcí, jsouce domaž-
lickým sborem na pokraji města uvítány a ku skladišti
náčiní, kdež průvod seřaděn býti měl, odváděny.
Zde do půl 10. hod. dopol. shromáždilo a seřadilo
se 31 sborů v okresní jednotu sdružených a sice za-
stoupeny tyto jednoty: z Běhařova (9 členů), Černíkova
(3), Dlážďova (3), Dražinova (14), Hluboké (17), Cho-
dova (19), St. Kyčova (12), Klenče (22), Kouta (10),
Kolovče (4), Nové Kdýně (36), Lhoty (15), Lštění (16),
Nové Vsi (18), Němčic (10), Mezholce (2), Ouboče (5),
Osvračína (11), Přívozce (21), Počinovic (14), St. Po-
střekova (16), Slavíkova (8), Stanětic (7), Soustova (5),
Staňkova ves (10), Staňkova městys (13), Šepadel (4),
Tlumačova (19), Újezda (23), ze Zahořan (10) a z Do-
mažlic (94).
Průvod vyprovázely hudby hasičských sborů No-
vokdýňského a Domažlického. Před průvodem kráčelo
60 družiček bíle oděných, které velitelé sborů a hostů
kvítím ozdobily. Za těmito následovala správa jednoty
sestávající z předsedy p. M. Duffka, soukromníka, místo-
předsedy p. F. Tšídy, purkmistra z N. Kdýně, a jedna-
tele p. P. Vrby, odborného učitele, dále pak hosté
slavnosti, deputace spolků a starostové jednotlivých
sborů v župu sdružených. Celému průvodu velel župní
náčelník p. Em. Holý, starosta sboru zdejšího. Jednoty
seřaděny byly dle abecedního pořádku. Každý jednotlivý
sbor vedl jeho velitel a před ním nesena byla tabulka
s označením obce sboru.
Ku projevení smutku nad úmrtím duchovního správce,
důstojného p. děkana, hudby sborové na dolní části ná-
městí umlkly.
Sborové seřadili se na náměstí před radnicí, kdež
již očekáváni byli členy obec. zastupitelstva se svým
starostou p. P. Hanou v čele, c. k. okr. hejtmanem
p. G. Kraffrem a četnými hosty.
Vřelou uvítací řeč přednesl starosta města našeho,
v níž kladl hlavní důraz na důležitost sborů hasičských,
nevyhnutelně všude potřebných, poukázal na význam
jich i ve směru národním a vzpomenuv zde případného
hasičského hesla, přál okresní této jednotě k další činnosti
mnoho zdaru.
Starosta okresní hasičské jednoty p. Max Duffek
jménem téže srdečně odpověděl, poděkovav za okázalé
přijetí, jehož se jí tohoto dne od pohostinného obyva-
telstva Domažlického dostalo, děkoval městu Domaž-
licům za přízeň a podporu, kterou svému sboru věnuje,
kladl obětavost tuto za vzor obcím jiným v okolí,
zvláště těm, kdež sbory hasičské dosud nestávají. Na
konec své řeči provolal s přítomnými hasiči ku hojnému
rozkvětu královským Domažlicům i jeho památnému
historickému okolí bratrské Na zdar! Když byl dále
uvítal vzácné hosty, seřadil se opět mohutný průvod,
aby defiloval před svými hodnostáři. V tomtéž pořadu
za zvuků sborových kapel došel do sadů střelničních,
kdež po přátelských slovech župního náčelníka p. Em.
Holýho se rozešel.
Za příčinou náhlého ochuravění p. Vil. Votruby,
redaktora z Tábora, který jsa pořadatelstvem slavnosti
požádán aby promluvil zde ku četnému shromáždění
„O významu českého hasičstva v práci národní“, byl
z dopoledního pořadu slavnostní proslov vynechán.
V prostranném vzdušném paviloně na střelnici ko-
nána byla pak za účastenství starostů, jednatelů, veli-
telů a vyslanců veškerých zde shromážděných sborů
řádná valná hromada této okresní jednoty. S potěšením
zaznamenáno budiž, že do schůze dostavil se též sta-
rosta města našeho p. P. Hana.
Předseda okresní hasičské jednoty p. Max Duffek
zahájiv vzletnými slovy schůzi, poukázal na uplynulé
dvacetileté trvání jednoty a vykonané zde práce ve
prospěch šlechetné myšlénky hasičské ku cti celého
národa i jednotlivců. Připoměl svízelů, jakých prodělati
musel mnohý sbor hasičský, než svým přesvědčením po-
dařilo se mu přece přivésti spoluobčany své ku my-
šlence čistě hasičské. Případně poukázal na obětavost
členstva činného v mohutný sbor, v okresní hasičskou
jednotu sloučeného, a na veliké obnosy peněz, jež byly
v těchto dvaceti letech působením sborův buď zemskou
podporou, neb jednotlivci a hlavně však obcemi na za-
řízení hasičská jako stříkačky, hadice, výzbroj atd. vě-
novány. Hasič, praví dále, který obětavě hájí majetek
svých bližních, chrání tím i majetek celého národa.
Vzpomíná programu českého hasiče, který jest: dusiti
zhoubný a vše ničící požár, avšak rozněcovati oheň
lásky k vlasti a svému národu. Dle mnohonásobné zku-
šenosti, kterou jsme nabyli, víme dobře, že národ náš
nemůže spoléhati na nikoho jiného než jen sám na
sebe a protož sborům hasičským a jich odhodlanému
členstvu, tomuto národnímu vojsku, jednotám mužů ne-
žistné obětavosti pro dobro svých spoluobčanů, připadá
veliký úkol pracovati a působiti hlavně též ve směru
národním. Účastněným delegátům připomíná dále drobnou
práci národní, podporu všeho co českého, pěstování
přednášek a rozhovorů v jednotě, sledováním života
národního i politického vůbec, působením by lid četl
dobré české spisy a tímto způsobem šířiti uvědomění i
do těch posledních chatrčí, v němž český lid bydlí.
Zástupce jednot, kteří důvěrou členstva do této schůze
byli vysláni, upozorňuje dále, by bděli nad činností
svého sboru a seznají-li, že se v něm zahostila netečnost
a ospalost, by hleděli příčinu toho vyšetřiti a odstra-
niti, a pak-li vina toho jest ve vedení spolku nechť se
starají, by při nejbližší valné hromadě vyhlednuti a zvo-
leni byli hodnostáři povinnosti své náležitě dbalí.
Po proslovu předneseném přečetl jednatel p. P.
Vrba zápisky o minulé řádné valné hromadě, která se
loňského roku při sjezdu hasičském v Zahořanech ko-
nala. Zápisky beze změny schváleny.
Týž přednesl pak zprávy jednatelskou a statistickou.
V prvé vylíčil hlavně rozvoj jednoty v celém dvaceti-
letém trvání, z níž vyjímáme: Župa hasičská založena
r. 1880 a ustavující schůzi, jež se dne 8. srpna odbý-
vala, jakož i první valné hromady, která v den 19. září
do Domažlic svolána byla, súčastnilo se 7 jednot českých
i německých z okolí a sice tyto jednoty: Domažlická,
Klenečská, Koutská, Volmavská, Nemanická, Oujezdská
a Stanětická. R. 1881 přistoupila župa ku zemské ha-
sičské jednotě za člena počtem 10. V r. 1885 vzrostla
na 10, r. 1885 na 12, v r. 1888 na 14 a v r. 1891
na 15 sborův. V r. 1892 vystoupili z jednoty sborové
němečtí, takže počet župy klesl na 10 sborů. Sjezdem
konaným r. 1893 o výstavě v Domažlicích vzpružen
zájem o hasičství, do r. 1894 přihlásilo se sborů 13,
do r. 1895 15, do r. 1896 21, do r. 1899 28 a do
r. 1900 sborů 31.
Ze statistiky uvádíme: Statistiku odvedlo 28 sborů,
které čítají úhrnem 42 čestných, 861 činných, 527 při-
spívajících a 184 zakládajících členů. Počet stříkaček:
1 parní, 38 převozních ručních se ssavicí, 2 bez ssavice,
1 stříkačku károvou, 5 přenosných, 4 hydranty, 1500
metrů hadic, 2 žebříky posunovací, 110 zebříků háko-
vých, 133 opěracích, 4 vozy na vodu, 10 na nářadí a
hadice, 39 lan, 2 plachty, 3 smýkací plachty, 137 kusů
bouracího náčiní, 352 košíků, 78 svítilen, 4 lékárny,
873 výzbrojů pro muže, 4 leziště a 27 skladišt.
Po schválení přednesených zpráv podává pokladník
p. Ant. Pittermann zprávu pokladní, která vykazuje
příjem 363 K 90 h, vydání 256 K 95 h a hotovost
pokladní 106 K 95 h. Celkem bylo pojištěno členů
proti úrazu 950. Zpráva ta vzata na vědomí.
Župní náčelník co okresní požární dozorce pouká-
zal k tomu, že nalezá se mezi sbory jednotlivými málo
hadic ku stříkačkám, dále málo ručních stříkaček ber-
lovek a hydronetek, a tu že jest povinností větší po-
zornost k opatření těchto náležitě věnovati. Připomíná,
že sbory takřka veškeré byly prohlíženy a seznáno,
že ku řádnému vycvičení náčelníků jest nutností, by v
hojné míře použit byl kurs, který jest za účelem výcviku
dne 25. srpna v Plzni zřízen a as sedm dnů potrvá.
Po upozornění na různé věci týkající se technického
vedení a zařízení sborů, byla zpráva župního náčelníka
schválena.
Další článek programu valné hromady byl rozhovor
o rozdělení okresní hasičské jednoty na dvě. Debaty o
věci této súčastnili se starosta, jednatel, župní náčelník,
pokladník, dále přítomní delegáti pp. Vobořil, Stauber,
Hecht, Tšída, Kozina, Majer. Veškeří řečníci vyslovili
se pro rozdělení župy a velikou většinou hlasů přijat
návrh, by župa rozdělena byla dle okresů na jednotu
Domažlickou a Novokdýňskou. V prvé jednotě setrvají
však české sbory okresu Horšůvtýnského. Jednota nově
utvořená započne svoji činnost 1. lednem 1901 a k
opatření přípravných prací zvolen výbor sestávající z
pp. Tšídy, Osvalda, Löwa, Staubra a Vobořila. Usne-
sením tím založena tudíž nová župa Novokdýňská, jíž
od srdce přejeme brzkého rozkvětu a zmohutnění.
Další body programu a sice volba 3 přehlížitelů
účtů, ustanovení místa pro příští valnou hromadu po-
nechány do mimořádné valné hromady, která se má
dle usnesení v listopadu konati.
Ve volných návrzích, mezi nimiž přijat návrh sta-
rosty jednohlasně vypraviti deputaci s blahopřáním na
zdejší nádraží k uvítání Plzeňských pěvců-vítězů, přijaty
ještě různé pokyny, po nichž starosta zakončiv schůzi,
provolal oběma župám Na zdar!
O půl 2. hodině odpolední vyrušeno bylo obecenstvo
trubkou hasičskou, jež svolávala členstvo jednoty Do-
mažlické k veřejnému cvičení a v brzku na to náměstí
naše naplnilo se lidmi, mezi nimiž leskly se přilbice
hasičů sborů venkovských, kteří na se vzali úkol udr-
žovati pořádek při cvičení a uzavříti cvičiště. V krátké
době přispěchala četná řada hasičů Domažlických, ustro-
jena v pracovní oděv, se třemi stříkačkami a množstvím
žebříků. Pod obezřetným velením náčelníka p. A. Pitter-
manna provedeno předem školní cvičení lezců se žebříky
na zvláštním k tomu cíli upraveném lešení u domu p.
K. Trnky. Cvičení provedeno mistrně a vyspělost zde
dokázaná slouží ku cti mužstvu i přičinlivému náčelníku.
Dále podniknuto školní cvičení v obsluze stříkaček pod
velením místonáčelníka p. V. Ebenstreita, jež setkalo se
se stejným úspěšným výsledkem. Po něm voláno hasič-
stvo ku cvičení s veškerými pomůckami hasícími na
naznačeném místě požáru domů pp. T. Duffka, dědiců
Grünhutových a J. Ludvíka. V malé chvíli postaveny
a zavěseny žebříky a již na vrcholu střechy polévali
odhodlaní hasiči okolní stavení. Parní stříkačka taktéž
v brzku stála v plné činnosti na místě, ba co více,
uzřeli jsme obohacený inventář náčiní hasičského o mo-
hutný dle nejnovější soustavy zpracovaný posunovací
žebřík, jejž spořitelna zdejší zakoupila a k účelům ha-
sičským sboru věnovala. V málo okamžicích dostupo-
vali již odvážliví hasiči na vrchol žebříku, odkud spousty
vody dodávané parní stříkačkou s výše 20 metrů na
ohrožené budovy se chrlilo. Z objektů naznačených z
podkroví vykonány práce záchranné, odkud v plachtě
děti ba i dospělé dívky spouštěny a hasiči po lanu dolů
sestupovali.
Sbor Domažlický, jsa sestavený z mužů rozšafných
a neohrožených, podal důkazů, že nalézá se na stupni
dosti vyspělém a vycvičeném a uznání zde platiž jemu
a jeho vůdcům. Výsledek úspěšné činnosti členů budiž
Hasičský den v Domažicích
