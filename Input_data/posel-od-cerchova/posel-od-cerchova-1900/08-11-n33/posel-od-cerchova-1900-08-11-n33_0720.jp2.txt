pobídkou ku další vytrvalosti v práci a mohutného
vzpružení myšlénky tak humanní a poctivé.
Sotva odklizeno náčiní hasičské z náměstí, již tu
v krátké době ubíral se za zvuků dvou kapel veliký
průvod hasičský do útulných sadů střelnice, kde konala
se velká národní slavnost hasičská. Návštěva byla
obrovská, ba možno říci, že střelnici dosud tolik obe-
censtva nikdy nenavštívilo, takže prostranné sady tyto
k pohostění všech nestačily*).
Po příchodu utvořen u budovy čtverhran a tu ku
shromážděnému obecenstvu, když hudba odehrála ná-
rodní hymnu „Kde domov můj“, promluvil velice vzletně
jednatel župy p. P. Vrba dojemnou slavnostní řeč. Slo-
vem výmluvným uvedl našim hasičům na mysl působení
českého hasičstva ve směru lidumilném, společenském,
občanském, mravním a národním a zakončil svoji pou-
tavou řeč za všeobecného pohnutí slovy hasičského
básníka Hubálka:
„Heslem bude, bylo vždy a jesti,
patero jasných nebeských hvězd,
za blaho blížních, národní štěstí,
za čestné právo svatý boj vésti,
za právo slabých, junáckou čest!“
Když hudba zahrála národní píseň „Hej Slované“
rozešlo se obecenstvo po sadech střelnice a bavilo se
nenuceně při koncertu třech kapel střelecké a dvou ha-
sičských, jež vesměs přednesly mistrně veškeré skladby.
Večer uspořádáno veliké slavnostní osvětlení sadů**),
k němuž hlavně přispěl člen zdejšího sboru hasičského
p. P. Holý, mistr klempířský, jenž pro večer ten celé
zařízení k osvětlení acetylenem na střelnici bezplatně
zavedl a které výborně se osvědčilo. Za příznivého
počasí a za jasu světel a lampionů bylo zde velice živo
a obecenstvo bavilo se a procházelo do pozdních hodin.
Nálada slavnostní dovršena byla tím, že bodří hasiči
naši přichystali hostům překvapení, a sice vypálením
pěkného ohňostroje, jejž zdařile obsloužil člen sboru
p. V. Zimmer, mistr kominický.
Po skvělém výsledku slavnosti nedělní voláme
našim bujarým hasičům k jich další plodné činnosti
srdečné Na zdar!
K slavnosti došly tyto telegramy:
Klatovy: Ku jubilejní slavnosti hřímavé Na
zdar! Župa Klatovská na sjezdě Bezděkovském.
Chudenice: Přináší ku jubilejní slavnosti dva-
cetiletého trvání své nejvřelejší blahopřání sbor dobro-
volných hasičů v Chudenicích. Běhálek, předseda, Somer,
velitel.
*) Sady stačily ale sklenice nestačily. Pozn. sazeče.
**) Až na tu slavnostní tmu v pavilonu, kterou
správa střelnice k oslavě toho dne uchystala, neuznajíc ani za
dobré, při tak ohromném návalu účastníků, aby 4 lampy, které
darem obdržela od p. purkmistra, byla rozžehla. Pozn. sazeče.
Návrat pěvců vítězů.
Odboru plzeňského „Hlaholu“, vracejícímu se
minulou neděli z ciziny dostalo se nejsrdečnějších
ovací po celé trati od bavorských hranic až k Plzni,
kde byli nadšeně uvítání.
Do sousedního Brodu bavorského dostavili se
již v neděli dopoledne zástupci uvítacího výboru, a
zástupci plzeňského tisku, jakož i okresní starosta
domažlický p. Dr. Ant. Steidl, plzeňský městský
rada p. Dr. Schmídt, hrabě Dohalský a mnoho jiných
hostí. Vítěze uvítala ve Brodě pí. Schmidtová, choť
městského rady, nadšenými slovy, načež pí. M.
Vebrová, choť advokáta Plzeňského a sl. Miloslava
Holubová podaly vracejícím se vítězům nádherné
kytice se stuhami národními.
Starosta okresu domažlického p. Dr. Steidl při-
vítal jménem pošumavského lidu srdečnými slovy
vítěze. Řeč jeho vyvolala u všech přítomných hluboký
dojem a nadšeně bylo vyhověno vyzvání p. Dr. Steidla,
by další činnosti Odboru bylo provoláno Na zdar!
Předseda Odboru p. Lang hluboce dojat, prohlašuje,
že nemá dosti slov díků, za takové uvítání a pro-
hlašuje, že okamžik ten zůstane všem v milé paměti.
Pan inž. Holub jménem uvítacího komitétu pozdravil
přibylé pěvce; v delší řeči častými projevy souhlasu
provázené, akcentoval význam úspěchu na cizí půdě
dobytého. Doprovázeni přítomnými, jichž bylo přes
20, odebrali se pěvci ku krátkému odpočinku, by
nastoupili pouť další.
Prvního uvítání ve vlasti dostalo se pěvcům
našim na nádraží v České Kubici, kdež se byla
shromáždila kolonie výletníků z pensionátu „Krásno-
horská“ a hojně obyvatelstva z okolí. Za nadšených
pozdravů vjel vlak na stanici, kde upřímnými slovy
přivítal pěvce učitel p. J. Hlaváček Dámy pak ozdo-
bily účastníky světového zápasu kyticemi.
V náladě povznešené dospěli účastníci do
Domažlic. Již z dáli zaznívaly vstříc nadšené
pozdravy shromážděných na perronu spolků a obe-
censtva. Ač zde konán byl právě župní sjezd hasičský
a 20leté jub. hasičské župy, přec uvítání, jakého
se dostalo pěvcům v Domažlicích, bylo jedním z nej-
nadšenějších. Vlak očekávali zástupci obce, okresu
a téměř všech spolků, zvláště zastoupeny byly spolky:
„Pěvecký a hudební kroužek“, Měšťanská beseda,
„Božena Němcová“, učitelstvo, studentstvo, národní
dělnictvo, hasičstvo atd. Přítomen byl za „Jednotu
hospodářských učitelů a profesorů král. Českého“
p. ředitel Treybal. Jménem pěveckého kroužku po-
zdravil pěvce předseda téhož p. Fr. Ninger, vrchní
kontrolor daně cukerní, načež jim podán byl nádherný
lípový věnec se slovanskou trikolorou s případným
nápisem. Předseda odboru p. Lang ve vzletné řeči
vzpomenul historie města Domažlic a provolal české
pevné baště Domažlické hřímavé „Na zdar“! Dámy
domažlické ozdobily vítěze skostnými kyticemi. Něko-
lika srdečnými slovy uvítal je jménem přítomného
hasičstva delegát p. Hecht.
Také na menších stanicích očekáváni byli pěvci
naši českým lidem, jenž nadšenými výrazy dával
na jevo svou radost, tak v Milavči pozdraveni byli
nehledanými slovy p. učitele Houfa, v Blížejově a
Osvračíně také bylo srdečné uvítání.
Mohutný dojem u všech vyvolalo manifestační
uvítání od českého lidu na důležitém pro nás
Staňkovsku. Na perron dávno před příjezdem
vlaku dostavilo se obecní zastupitelstvo se starostou
p Felixem, dále odbor „Národní Jednoty Pošumavské“
s předsedou lékárníkem p. Královcem, Sokolská
jednota, živnostenská společenstva atd. Po vřelé
uvítací řeči páně starostově podala slečna Trnkova
předsedovi vkusnou kytici, načež týž navázav na
slova Svatováclavského chorálu „Nedej zahynouti
nám“, žádal přítomné, aby pevně stáli na stráži
v ohroženém kraji.
Na perroně dleli právě zástupci různých korporací,
kteří súčastnili se otevření místní dráhy Staňkovy-
Ronšperk, mezi nimi byl dvorní rada Jaromír Tuček
s vyššími železničními úředníky, kteří pěvce srdečně
pozdravili.
V Plzni přichystáno vítězům pak skvělé přivítání.
Zprávy různé.
Pohřeb veledůst. p. děkana zdejšího a bisk.
vikáře Dr. Jana Dobrého, konal se v pondělí
před 10. hod. ranní způsobem slavným, v městě
našem dávno nevídaným. Po slavných rekviích
v děkanském chrámu Páně, při nichž dojemnou řečí
promluvil důst. p. farář mrákovský Lambert Ludvík,
vyšel z děkanství průvod pohřební, jejž vedl veled.
p. probošt jindřicho-hradecký Alois Jirák za účasti
38 veled. duchovních celého vikariatu. Průvod bral
se v tomto pořádku: školní mládež se sborem
učitelským, chovanci sirotčince, spolek hasičský,
veteránský, střelecký, sbor pěvecký, veled. ducho-
venstvo, pohřební vůz s ostatky zesnulého, přibuzní,
hodnostáři, zástupci spolků a nesčetný dav obecenstva
zdejšího i okolního. Po církevních obřadech u hrobu
zesnulého promluvil veledůst. p. probošt Al. Jirák
řečí, jež mohutným dojmem na veškeré shromážděné
působila. Sbor pěvecký řízený ředitelem kůru p.
V. Fleglem přednesl skvostně veškeré zpěvy při
obřadech církevních. Obrovské účastenství při pohřbu
svědčilo nejlépe o lásce a úctě jaké zesnulý u svých
osadníků požíval. Budiž mu zachována věčná paměť!
Úmrti. Ve středu zemřel náhle v železničním
voze v Selzthalu na cestě mezi Gastýnem, kdež
v léčení se nalezal, a Vídní jeden z nejznamenitějších
průmyslníků celé říše p. Emil rytíř ze Škodů
z Plzně ve věku 61 roků. Mrtvola jeho byla ve
čtvrtek večer do Plzně přivežena a dnes v sobotu
o 4 hod. odp. pohřbena. V továrnách Škodových
v Plzni, kdež vyrábí se děla a mitrailesy, jakož i
veškeré náboje k nim, zaměstnáno jest 5400 lidí,
Letos světový závod ten přeměněn byl na podnik
akciový, při němž byl zesnulý hlavním akcionářem
a vrchním ředitelem. Zásluhy jeho o rakouské prů-
myslnictví byly všude ceněny. Roku loňského vyzna-
menán byl ryt. ze Škodů tím, že povolán byl jako
doživotní člen do panské sněmovny. Smýšlením svým
byl Němec a hlásil se ku straně něm.-liberální. Ale byl
to muž velice spravedlivý, který proto nepřál rozbro-
jům a nesvárům a byl vždycky pro národnostní
smír mezi Čechy a Němci. V továrně své nečinil
rozdílu mezi Čechy a Němci a cenil jen zdatnost,
nadání a pracovitost svých sil.
Osobní. Professoři zdejšího c. kr vyššího
gymnasia pp. Vojtěch Kebrle, Dr. Edvard
Štolovský a Alois Vlček byli ministrem
kultu a vyučování do VIII hodn. třídy povýšeni.
Sňatek. Dne 27. srpna 1900 o 4. hod. odpol.
slaviti bude v děkanském chrámu Páně zdejším
sňatek svůj p. Karel Holub, technický úředník
spol. státní dráhy a c. k. záložní poručík žele-
zničního a telegrafního pluku se slč. Aninkou
Peroutkovou, dcerou zdejšího obchodníka a
vinárníka p. Ant. Peroutky.
Vylosování porotců. V úterý vylosováni byli pro
nejbližší porotní období mezi jinými za porotce pp.:
Kohout Augustin, továrník v Nové Kdýni, Masopust
Josef, kupec v Domažlicích.
Z okresního výboru Ve schůzi okresního výboru
domazlického dne 8. t. m. odbývané učiněna byla
mimo jiné tato usnesení: Protokol o minulé schůzi
byl bez poznámky schválen. Předložený plán civ.
inž. p. Fr. Peka na rozšíření okresní silnice domaž-
licko-horšovotýnské až k jatkám vzat na vědomí,
usneseno však pana projektanta dožádati, aby plány
ty v tom směru změněny byly, aby žádné podpěrní
zdi třeba nebylo. Zemský výbor král. Čes. sděluje,
že okresnímu výboru v Horšovu Týně nařídil, aby
se stavbou okresní silnice domažlicko-horšovotýnské,
pokud se v území tamního okresu nachází, bez pro-
dlení započato bylo. Žádosť cestáře Jana Sloupa, aby
místo cestářské synu jeho Ondřeji uděleno bylo, do-
poručí se okresnímu zastupitelstvu. Rovněž navrhne
se okresnímu zastupitelstvu, aby obecní silnici nevo-
lickou pod tou podmínkou do okresní správy pře-
vzalo, dá-li obec nevolická zdarma lom na štěrk
potřebný. Pan civ. inženýr Fr. Pek bude dožádán,
aby kameny kilometrové a příslušné ukazováky cest
na svá místa dovezl Zprávy o přijímání štěrku byly
schváleny. K žádosti Jednoty samosprávných úřed-
níků obecních i okresních převezme okresní výbor
protektorát nad sjezdem Jednoty, který v Domažlicích
ve dnech 8. a 9. září pořádán bude a poskytne po-
třebné prostředky hmotné na úhradu výloh sjezdových.
Pravidla o podávání žádostí za odprodeje obecních
pozemků kanceláří okresního výboru předložená se
schvalují. Rovněž přijímá se návrh stran předložení
dokladů obecních účtů chrastavických. Obci Chodovu
povoleno hrabání steliva a vykázána paseka; obci
klenečské povoleno, aby posavádního hospodáře les-
ního podržeti směla. Zamítnuta žádosť občanů klíčov-
ských, aby za dříví v tamních lesích bezprávně poká-
cené žádné náhrady platiti nemusili. Vzaty na vědomí
volby honebních výborů ve Zdanově a Chrastavicích,
pak propachtování honitby oujezdské. Žádosti hasič-
ských sborů v Dražinově, Fichtenbachu, Chodově a
Luženicích za zemskou subvenci doporučí se k přízni-
vému vyřízení. Doporučí se okresnímu zastupitelstvu
žádosť obce domažlické, aby peněz za prodej části
veřejného statku Janu Tusvaldovi pro fond regulační
a nabývání nových pozemků k úpravě veřejných cest
a ulic potřebných užiti směla, pak žádosť téže obce
za povolení k prodeji pozemku č. k. 3690 manželům p.
Josefu a Marii Ebenstreitovým. V příčině žádosti obce
Postřekova za povolení k prodeji místní trati č. k.
314 p. Karlu Řezníčkovi a obce Chodova za povolení
k uznání vlastnického práva manželů p. Bartoloměje a
Anny Mathausrových na louku č. k. 163/2 budiž
konáno šetření a v příští schůzi výboru zpráva podána.
Zpráva p. Dr. L. Bozděcha v příčině zdravotního obvodu
v Nemanicích béře se na vědomí a usneseno vysloviti
se vzhledem ke značným finančním nákladům, které
by zřízení obvodu toho v zápětí mělo, ač žádný pro-
spěch by ze zřízení zvláštního obvodu pro tamní oby-
vatelstvo neplynul, proti zřízení zvláštního zdravot-
ního obvodu nemanického. Zpráva p. Bart. Rojta o
stavu okresní záložny hospodářské a zpráva okr.
zvěrolékaře za 2. čtvrtletí béře se na vědomí. Obci
Sedlicům povoleno vybírání 18% přirážky. Pohořelým
v Mýtě usneseno darovati 25 korun a tolikéž oby-
vatelům polenským krupobitím stíženým. Na to byla
schůze o 11. hod. skončena.
Sjezd samosprávných úředníků konati se bude
v Domažlicích dne 8. a 9. září. V pátek dne 7. září
v předvečer uvítáni budou přibyli hosté, načež odbýván
bude přátelský večer v Měšťanské besedě. V sobotu
dne 8. září o 10. hod. dopol. konána bude prohlídka
města, pak slavnostní schůze s přednáškou v zase-
dací síni městské radnice. Společný oběd v sále
„u Černého koně“. Odpoledne návštěva sochy
Kozinovy na Hrádku. V neděli dne 9. září podniknut
bude výlet povozy přes Capartice na Čerchov, Č.
Studánku a Kubici. Odtud rozjedou se večerním
vlakem hosté do svých domovů.
Akad. spolek „Chod“ pořádá ve středu 15. t. m.
spolkový výlet na Českou Kubici, do restaurace
„Na Kovárně“, s bohatým programem. Spoluúčinkování
při programu výletu přislíbili s nevšední laskavostí pí.
Klausová, slč. Němcová a kol. Motyčka, právník, t. č.
hosté pensionátu „Na Kovárně“. Vyjede se vlakem o půl
1. hod. odpolední; návrat pěšky s lampiony, po pří-
padě lze použíti vlaku zábavního. — Přednáška kol.
Fišera „O pravěkém tvorstvu země české“, připravuje
se ke konci měsíce. Po přednášce programová
zábava.
Novou rozhlednu na Velkém Krkavci u Plzně
buduje odbor klubu českých turistů v Plzni. Na
zděnou věž tuto věnoval okres plzeňský 1000 zl.
Obec ledecká, které patří pozemek na němž věž
ta se staví, dala místo stavební za 5 zl. a věnovala
veškerý potřebný kámen zdarma. Stavba rozpočtěna
jest na 3200 zl Ostatní potřebnou částku získá odbor
buď z milodarů, neb krýti ji bude bezúročitelnou
půjčkou svých členů, jinak doplatí vše ze své po-
kladny. Stavbu vede pan inženýr Kubeš, professor.
Krkavec, nejvyšší bod (505 m n. m) u Plzně, jest
13/4 hodiny směrem k Lochotínu od Plzně vzdálen,
poskytuje utěšený rozhled do dalekého okolí na hory
Šumavské, Český Les s Čerchovem a Přimdou.
Seznam letních hostí přibylých na Českou Kubici
v době od 26. července do 9. srpna 1900. Do pen-
sionátu „Krásnohorská“ přibyli pánové a
dámy: Karel Rott, továrník hudebních nástrojů
z Prahy, s chotí. Karel Beneš, disponent z Prahy,
s 2 dcerami. Jos. V. Klečák, tajemník strany nár.
soc. z Prahy. V. Špatný, člen výboru nár. soc. z Prahy.
J. Šlecht, majitel výčepů a realit z Prahy, s chotí a
2 syny. J. Vaníček, soukromník z Prahy. J. Domečka,
soukromník z Tábora. Karel Brož, úředník úrazové
spořítelny z Prahy. Karel Haupt, úředník úrazové
spořitelny a majitel pivovaru z Prahy. J. Houba,
restauratér z Prahy. J Horák, restauratér z Prahy.
Běla Valentová, řiditelka hospod. školy z Loun.
J. Šerclová, choť velkoobchodníka z Prahy, se synem.
J. Krčmář, lékárník a majitel realit z Rokycan, s chotí.
Lad. Brtnický, c. k. profesor z Loun, s chotí. Mg.
phm. J. Sládek z Prahy. Bedřich Frida, řiditel vyšší
dívčí školy z Prahy, s rodinou. MUDr. Buršík, okr.
lékař z Prahy, s dcerou. K. Jarošová, majitelka
realit z Prahy, s dcerou. JUDr. Josef Šmíd, advokát
a městský rada z Plzně. Zděnka Velišská ze Smíchova.
Frt. Holoubek, továrník z Kr. Vinohrad. J Žalud,
redaktor „Plz. Listů“ z Plzně. J. Hejret, redaktor
„Plz. Obzoru“ z Plzně. Rudolf Kaftan, úředník hyp.
banky z Prahy. Čeněk Capita, tajemník zivn. banky
z Prahy, s dcerou. Adolf. Bedř. Kittl, c. k. minister.
úředník z Vídně. JUDr. J. Kubát, advok. koncipista
z Prahy. Ph. Dr. Hanuš Frič, professor ze Zdechovic.
MUDr. Fr. Tichý z Českého Brodu, s chotí. JUDr.
