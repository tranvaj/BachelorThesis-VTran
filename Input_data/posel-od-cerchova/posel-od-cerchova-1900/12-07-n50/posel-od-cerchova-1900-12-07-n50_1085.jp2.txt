Ročník XXIX.
V
Domažlicích dne 7. prosince 1900.
Číslo 50.
POSEL OD ČERCHOVA
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně
1 korunu 80 haléřů
2 koruny 46 haléřů
za hranice
„
7 korun 20 haléřů.
ročně .
do Ameriky „ 2 koruny 72 haléřů.
Donáška do domu ročně 48 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Dne 10. ledna 1901 vykonáme volbu do říšské
rady v kurii měst ve skupině Písek—Domažlice.
Důvěrníci měst této skupiny jednomyslně přijali za
kandidáta poslanectví dosavadního poslance svého
p. Dra. Viléma Kurze.
Poněvadž pak nynější doba politicky jest nesmírně
důležita a nám na tom záležeti musí, abychom vůči
nepřátelské nám Vídni stáli v nastávajících volbách
v pevném semknutém šiku, aby opposice česká
okázala se býti jednolitou a všeobecnou, jest potřebí,
abychom volili všickni jen kandidáta jednoho, vedením
strany mladočeské odporučeného.
Tim jest p. Dr. Vilém Kurz, jenž svolává na
den 8. t. m. (v sobotu) na 2. hodinu odpoledne
do sálu hotelu „u Šumavy“
schůzi voličů,
v níž o politické situaci pojedná.
Městská rada zve k této schůzi a žádá o četné
účastenství. Schůze sama obmezena jest jen na voliče
III. kurie.
Každý volič obdrží v předsíni před místností
legitimační lístek, opravňující jej k účastenství
ve schůzi.
Nevoliči přístupu nemají.
V Domažlicích 5. prosince 1900.
Městská rada.
Naše dětská opatrovna.
Stavba nové školy dostala se pod střechu, a
dívky i učitelky a učitele jejich těší se, až výhost
dají nevlídným jizbám starých učilišť, až po prázdni-
nách otevrou se jim vzdušné síně důstojné budovy.
Všechna čest městu, které za posledních deset let
věnovalo na školství okolo čtvrt milionu zlatých!
Zbývá učiniti už jen jedno opatření, aby mohli Do-
mažlice zvolati: Bohudiky, máme o školy své dobře
postaráno!
A které pak to opatření a čeho má se týkati?
Řádky tyto mají za účel ujmouti se popelky
mezi našimi ústavy vzdělávacími, ukázati na nemístné
položení ústavu pro naši nejútlejší mládež, naší
dětské opatrovny.
Jak vypadá ta naše školka pro dítky školou
ještě nepovinné? Kdo místnosti její zná, sotva bude
tvrditi, že by byly pro účel ten způsobilé. Světnice
jsou nízké, po staru sklenuté, okna malá, takže i
při častém otvírání jich nelze dostatečně vzduch vy-
měňovati, což u drobných děti tolik potřebno; také
jsou pro tak veliký počet dítek málo prostranné a
zvláště ke konání her těsné. Ale hlavní závada naší
opatrovny jest, že zastrčena jest na místě zcela ne-
přiležitém. Považme jen: dítky nejmenší, tříleté až
pětileté, mají choditi nejdále! Mají každodenně dva-
krát cestu konati až na samý skoro obvod města,
mají tapati tolikrát po čtvrti větší čásť roku blátivé;
mají ubírati se ke školce ulicí od náměstí velmi úzkou,
ve které i dospělému člověku těžko jest, má-li se
vyhnouti vozu jedoucímu proti němu, ulicí, skrz kterou
téměř neustále ostrý vítr a průvan táhne; mají čty-
řikrát denně choditi podle kovárny, kde obyčejně
nastavěno bývá vozů a velmi často koně kováni jsouce
se vzpínají; mají batoliti se po silnici, která vede
k jatkám a kudy tedy honěn bývá dobytek na po-
rážku, od níž tady každou chvíli hrčí a střemhlav
pádí vozík četných našich řezníků, tažený velikán-
skými psy, do kterých učenník zběsile mlátí za
ohromujícího štěkotu a hřmotu. To-li jest vhodná
cesta pro útlou mládež, která obyčejně, jde-li sama,
zabrána jest v hovor mezi sebou, ničeho kolem sebe
si nevšímajíc! Každý nemá tolik času, aby čtyřikrát
za den dítko své po nebezpečné cestě té doprovázel,
nebo prostředků, aby někoho s ním poslati mohl.
Vždyť do opatrovny dává děti své hlavně pracovný
lid, jenž je rád, že vypravením mládeže z domu
získá volnou chvilku ku práci. A každý nemůže robě
své také opatřiti na cestu teplým oděvem proti větru
fičícímu ulicí ke kostelu a přezuvkami do hlubokého
bláta na předměstí. Neříkej nikdo, že časem bude
lépe, až nová škola v sousedství bude dostavěna a
chodník vedle ní položen. Spíš bude pro útlou mládež,
ubírající se do opatrovny a z ní ještě hůře než nyní.
Pomysleme si, že pak budou z celého města tímto
směrem spěchati sta a sta dětí, a jak je známe,
sotva větší uhne menšímu, spíše je strčí a porazí.
A zvláště po škole, když proudy žactva pohrnou se ze
školy dívčí — i z nedaleké chlapecké — nedobře
bude těm malým žáčkům školáčkům!
A přece opatrovna, jestliže opravdu má býti
úlevou rodičům v starostech jejich o dítky, musí po-
skytovati jistotu, nejen že ve školce jsou v dobrých
rukou, ale že jsou bezpečny na cestě tam a zpět.
A tomuto požadavku dá se u nás nyní lehko
vyhověti tím, že se pro opatrovnu vykáže stará
školní budova u kláštera. Co se týče
přístupu, nemůže pro malé dítky nad ni býti pří-
hodnější. Stojí uprostřed města, děti dostanou se k ní
z dolejší i hořejší čtvrti po chodníku, ty pak, které
přicházejí z dola, mimo to v případě nepohody jsou
chráněny loubím; k budově samé vede ulice v celé
obci nejlépe vydlážděná a dosti širokým chodníkem
opatřená; konečně, což je zvláště výhodné, mohou
choditi dítky ke škole také po volném prostranství
mezi klášterem a ulicí, kteréž nad dláždění vyvýšeno
jsouc vroubeno jest pevným zábradlím. Divno dost,
že ono místo tiché, bezpečné a pěknými stromy osá-
zené tak bylo posud útlou mládeží málo navštěvo-
váno! Srovnejme jen příchod k této škole s cestou
vedoucí ke školce posavadní! Zde nemusily by věru
rodiče, ani pěstounky trnouti strachem jako tam, když
vyhrne se ta drobotina ze dveří, že octne se pod
nohami dobytka nebo pod koly všelijakých vozů a
vozíků. Uvnitř místnosti zajisté budou o něco lepší
než ve školce nynější, aspoň ne horší. Ale zahrádka?
I ta se při dobré vůli opatří. Buď upraví se k tomu
kus sadu za školou — který beztoho celý by měl
býti věnován za rejdiště naší drobné mládeže, aby
měla kde se vyskákati — nebo se získá k účelům
opatrovny kus zahrady klášterní.
Ale namítne někdo: Brachu, přicházíš s návrhem
svým pozdě; stará škola u kláštera jest už určena
k jinému; bude tam berní úřad. — Na to odpoví-
Pánům voličům v kurii měst!
Besidka.
NA RORÁTE.
Malounkou postýlku jeho obklopovali starší i mladší
sourozenci. Bledé jeho rozpálené tílko hovělo si v měk-
kých peřinách a jeho oko dívalo se na své bratry a
sestry, kteří se strojili na roráte
Bylť advent! Nebožáček v postýlce již mnoho trpěl a
dlouho. Byl kdysi zdravým, veselým, čtveračivým klu-
činou, avšak jednoho dne z nenadání musel ulehnout a
chřadnul.
Přivolaný doktor nemohl přijíti na jméno podivné
nemoci — kroutil povážlivé hlavou — neboť viděl,
že dítko jistě pracuje k smrti — netajil před rodiči
vážné obavy, avšak při tom nebral jim ještě naději —
těšil je — ale rodiče? Ti chodili jako pitomí z místa
na místo — celí nešťastní — vidouce chřadnouti svého
drahého synáčka. —
„Až se uzdravíš, půjdeš taky s námi na roráte,“
pravil malý Jeník, „to ti to tam je krásné — rozsvítíme
si svíčičky — zpíváme.“ — — Oči nemocného se za-
leskly zvláštním svitem — tím zvláštním svi-
tem očí nemocných, projevujících touhu po ně-
čem — čeho následkem své nemoci dosáhnouti nemohou.
„Ale,“ pravil nemocný Karlík, „já docela nepozoruji,
že mi něco schází, zdá se mně, že jsem docela zdráv,
řekněte jenom mamince ať mne ustrojí a já půjdu
s vámi.“
„I to nesmíš“ — pravil Jenik, „až dovolí pan
doktor,“ ale víš co, my ti budeme vypravovat jaké
to tam bylo až přijdem domů.“ —
Tu náhodou jedním hochem shozena byla záclona
z okna, a do světnice vtrhl magický bledý jas měsíce,
jenž polil tak dost již bledou tvář nemocného Karlíka
na loži, a děti dívaly se ven oknem na krásnou velebnou
noc, na množství hvězd, jež pomalu hasly — avšak
matka zakřikla je: „Jděte od okna pryč, u okna je
zima a pospěšte si, máte už svrchovaný čas na roráte.“
Děti se chvatně za pomocí matky dostrojovaly.
Roráte! Kdož pod uslyšením tohoto slova ne-
prožije celou tu vznešenou poesii doby vánoční —
kdož nevzpomene si na onu jitřní mši slouženou v celém
křesťanském světě ráno, v jitřní době na znamení, že
čekáme Světlo — Spasitele — Vykupitele — —
— —
Jitřní tyto mše podobny jsou oněm mším slouženým
v temnu katakomb na sarkofágech mučenníků mladé,
ohnivé, bujaré církve Kristovy, při nichž obcovali kře-
sťané, čekajíce Svobody, aby svobodně a veřejně hlásati
mohli vznešené nauky Kristovy. —
„Ale maminko, vidíš, mohla bys mě ustrojit a donést
třeba do kostela,“ pravil nemocný Karlík.
„Ale, drahoušku,“ pravila matka, stírajíc tajně slzy,
„víš, že to nejde, až budež zdráv, pak budeme spolu
chodit pořád na roráte, — ale něco ti hezkého povím
— poslouchej, babička pozítří přijede z Prahy a jistě
ti něco přiveze.“
Karlík se upokojil. Hlava jeho kučeravá sklesla do
podušek, co zatím hoši se již vytratili ze světnice, a matka
zadumala se nad postýlkou Karlíka, na nějž přicházela
slabost a usínal.
Vzpomněla si na celý běh svého života, na šťastné
a požehnané její manželství s chudým sice, ale praco-
vitým řemeslníkem — všechno jim hravě se dařilo —
byli spokojeni. — Bůh jim žehnal — statky se jim
množily, avšak zdálo se, že štěstí, jež všechny kroky
jejich provázelo — nyní chce se od nich odvraceti. —
Nemocí synáčkovou museli sáhnouti již do úspor
nemuseli by — otcova matka, kteráž nalézala se
s nimi ve společné domácnosti, mohla by snadno přispěti
ze své renty, kterou jako vdova po železničním zřízenci
požívala, na společné vydání v domácnosti, avšak ne-
chtěla, neměla pro domácnost svého syna smyslu —
nyní meškala v Praze u své dcery, kterou podporovala
raději než rodinu svého syna, pro nějž a pro jeho rodinu
nezbylo v srdci jejím ani kousek místa na trochu lásky.
A jak urputně se k svým vnoučatům chovala. Hnala
je od sebe pryč, nerada je u sebe viděla, a děti s pláčem
utíkaly k mamince. Matce těch dětí bylo to až k pláči
a — chtěla vyvolat boj — cítila v prsou chvílemi ta-
kovou bolest — chtěla chvílemi říci synovi, ať si teda
jeho matka jde k té dceři do Prahy, když ji má tolik
ráda — ať je teda u ní také na stravě — ale pak
přece zdržela se kroku toho a nechala zase všechno
při starém.
A jenom tichý pláč a samota ulevovaly hoři milu-
jící matky. K vůli manželi svému ctila jeho matku,
babičku svých dětí, a nevyvolávala sváry v rodině, ale
přece chvílemi zdálo se jí, že to musí prasknout —
že jí jednou překypí žluč — oh! srdce
matky je láska k dětem veliká — že nastane výbuch
a rozvášnění té veliké Mateřské Lásky — té ohromné
Síly, jež vychovává generaci za generací, — že nebude
moci již tu ledovost babiččinu k vnoučatům snést a že
vzkypí se k boji, ať již zůstane na bojišti kdokoliv
mrtvolou. —
Zkoumala své ledví — zda-li snad přece někdy
té babičce neublížila nějakým zlým skutkem. Ale čím?
— Svědomí její bylo čisto — ničím nikdy! Vzpo-
mínala si na babičky, ty dobré babičky, jak líčívají je
spisovatelé, tak láskyplné, dětinné, milující svá vnoučata,
jimž vypravují kouzelné, bájné pohádky plné citu, poesie,
ideálů, čarů, nadsmyslných Bytostí — vzpomínala si na
Babičku Boženy Němcové, na tu její lásku k mladému
