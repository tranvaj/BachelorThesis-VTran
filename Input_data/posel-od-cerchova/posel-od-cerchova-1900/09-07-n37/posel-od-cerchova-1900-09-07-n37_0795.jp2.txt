Ročník XXIX.
V Domažlicích dne 7. září 1900.
Číslo 37.
POSEL DD ČERCHOVA.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně .
1 korunu 80 haléřů
2 koruny 46 haléřů
za hranice
7 korun 20 haléřů.
ročně . .
do Ameriky „ 2 koruny 72 haléřů.
Donáška do domu ročně 48 haléřů.
Domažlický týdenník.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Výsledek voleb
obec. zastupitelstva král. m. Domažlic, konaných
dne 3., 4. a 5. září 1900.
III. třída.
Ze 1627 voličů odevzdáno 335 listků a zvoleni:
Výbor.
Nozar František, knihtiskař 329 hlasy.
Kusbach Václav, pekař 328 hl.
Kalous Antonín, truhlář 308 hl.
Kitzberger Václav, špeditér 306 hl.
Hájek Augustín, hrnčíř 301 hl.
Čadek Vilibald, tkaničkář 297 hl
Veichart Jan, kamnář 297 hl.
Wimmer František, zámečník 296 hl
Wimmer Augustín, hospodář 295 hl.
Prunar Emanuel, knihtiskař 277 hl.
Adamovič Jiří, hrnčíř 265 hl.
Solfronk Jan, cukrář 223 hl.
Náhradníci.
Holý Jiří, řezník 305 hl.
Zelenka Jakub, tesař 294 hl.
Pavlík Jan, trafikant 292 hl.
Fišer Václav, hostinský 289 hl.
Procházka Jan, obuvník 288 hl.
Kulhánek Matěj, pekař 283 hl.
II. třída.
Ze 182 voličů odevzdáno 99 lístků a zvoleni:
Výbor.
Dr. Halík Augustín, lékař 95 hl.
Strec Antonín, mlynář 94 hl.
Kovář František, ředitel škol 93 hl.
Ludvík Josef, mlynář 92 hl.
Srna Antonín, učitel 91 hl.
Dr. Rubeš Rudolf, advokát 75 hl.
Kaub Josef, továrník 69 hl.
Hruška Antonín, obchodník 62 hl.
Halík Jan, uzenář 54 hl
Holub Antonín, hostinský 49 hl.
Randa Jan, obchodník 49 hl.
Peklo Jindřich, obchodník 45 hl.
Náhradníci.
Kratochvile Josef, voskář 96 hl.
Ebenstreit Václav, hostinský 91 hl.
Kyselák Jan, správce c. k. pošty 48 hl
Ševčík Jan, sklenář 47 hl.
Drbohlav František, ředitel 46*) hl.
Zelenka Vojtěch, truhlář 46*) hl.
*) Pořadí rozhodnuto losem.
I. třída.
Ze 36 voličů odevzdáno 29 lístků a zvoleni:
Výbor.
Hana Petr, obchodník 29 hl.
Duffek Max, soukromník 28 hl.
Hübner Emanuel, ředitel cukrovaru 28 hl.
Reiss František, ředitel c. k. gymnasia 28 hl.
Fürtsch Jiří, majitel mlýna 26 hl.
Ludvík Jan, obchodník 26 hl.
Pek František, civ. inženýr 25 hl.
Trnka Karel, obchodník 25 hl.
Dr. Steidl Antonín, statkář 24 hl.
Samohrd Ferdinand, c. k. professor 21 hl.
Duffek Tomáš, obchodník 19 hl.
Milota Tomáš, přednosta dráhy 16 hl.
Náhradníci.
Regal Karel, obchodník 24 hl.
Pittermann Antonín, pekař 21 hl.
Martínek Jakub, učitel 20*) hl.
Schnabl Alfred, obchodník 20*) hl.
Vaňous Josef, účetní cukrovaru 19 hl.
Ninger František, c. k. vrchní kontrolor 12 hl.
*) Pořadí rozhodnuto losem.
(Dokončení)
Poněvadž v obou směrech i v železářství i
v dopravnictví rozvoj není dosud u konce, ba v po-
slední době rychleji roste než dříve, jest samozřejmo,
že v těchto obou oborech na zmenšení spotřeby
počítati nelze.
Anglie, kteráž byla ještě r. 1875 sama o sobě
větší producentkou uhlí než soustátí americké a Ně-
mecko dohromady, ustoupila od té doby u porovnání
s témito na místo třetí, neboť percentuální přírůstek
těžby uhelné v posledních 30 letech činí v Anglii
96 proc., v Německu 2661 proc. a ve Spojených
Státech 532.3 proc.!
Jediná odpomoc pro tento světový nedostatek
uhlí mohla by snad nalezena býti v Asii, ač-li jest
pravdou, že v Číně na př. jsou ohromná a vydatná
ložiska uhlí; pak by ovšem bylo třeba, aby státy
v jednání s Čínou za příčinou zápletek tamějších
súčastněné byly toho pamětlivy a co možná největší
vývoz uhlí z Číny si zabezpečily.
Než však tato pomoc zámořská může prospěšně
účinkovati, jest zapotřebí na úlevy zdejšího nedostatku
těžbu zvýšiti a dolům zakázati, aby celou těžbu svou
překupníkům-velkoobchodníkům prodávati nesměly,
nýbrž jistou část pro svobodný obchod zachovaly.
Zbývá jen rozřešení otázky jak by správa státní
v Rakousku přispěti mohla na zvýšení těžby uhlí;
máme za to, že dvojím způsobem: státní dráhy jsou
v držení dolů uhelných a zajisté mohou těžbu zvýšiti,
když jim to bude důrazně uloženo, stát pak má
v armádě značný počet ublokopů, ať tedy setniny
vojínů těch vyšle do hor uhelných, kde pro nedo-
statek sil pracovních nelze dost vydatně těžiti a bude
brzy po nouzi.
Nemá-li veškerý průmysl rakouský stížen býti
pohromou, musí se vláda vzchopiti k činu rozhodnému;
či chce netečností svou spůsobit, aby průmysl stěhoval
se z našich krajů průmyslem slynoucích do opuštěných
údolí horských ku přírodním silám vodním, aby
pomocí elektřiny jich pro pohon využitkoval?
Není pochybnosti, že i to jest možné, ale zna-
menalo by to ztráty mnohých millionů, neboť jakkoliv
pro nové závody průmyslové výhodnost použití vodních
sil je nepochybna, jsou-li i jiné podmínky příznivy,
přece nelze přehlédnouti mlčky, že by zaniknutí
průmyslu v některých krajinách spůsobilo škody
nenahraditelné.
Pomoz však jak pomoz, stát starej se především
o to, jak by nynější lichvě uhelné přítrž byla učiněna,
a těžba uhlí na výši spotřeby zvýšena.
„H. N.“
Zvýšení obilních cel
v Rakousku.
Český odbor zemědělské rady ve svém dobrém
zdání, týkajícím se příští úpravy obchodních vztahů
našeho státu k zemím zahraničním, vyslovil se pře-
devším pro zvýšení rakouských cel na přívoz pšenice,
žita, ovsa a mouky; pro ječmen nežádá zvýšení cla,
nýbrž usnadnění vývozu hlavně do Německa. Jde tedy
o to, aby bylo zkoumáno předně, je-li potřeba zvý-
šení cel na obilí (vyjímajíc na ječmen), po druhé,
lze-li od tohoto zvýšení očekávati příznivé účinky
pro domácí zemědělství.
Otázkou tou zabývají se pražské „Hosp. noviny“
a projevují s dobrým zdáním českého odboru země-
dělské rady souhlas.
V úvaze své poukazují především na to, že
ukládá-li se na cizí zboží, které přiváží se do státu,
nějaké clo, neznamená to podstatně nic jiného, než
že chce se zvýšiti přivozci náklad výrobní o výši cla.
V moderní době neukládá stát na přívoz obilí clo snad
výhradně proto, aby opatřil si tím nějaký příjem;
chtěl-li by stát ztížiti obchod obilní nějakou daní, mohl
by to učiniti vydatnějším způsobem, spotřební daní,
uloženou na mouku. Ale taková spotřební daň na
nejnutnější potřebu všeho obyvatelstva nepokládá se
dnes již za ospravedlněnou. Účel cel obilních není
tedy dnes finanční, nýbrž hospodářský. Clem má obilí
z ciziny do státu přivážené zdraženo býti o výši cla.
Toto zdražení obilí clem jest prospěšné pro rolníka;
můžeť své obilí zpeněžiti dráže, než kdyby mohlo do
státu dováženo býti z ciziny obilí levnější. Ovšem jest
toto zdražení neprospěšné pro široké vrstvy konsu-
mujícího obecenstva; zdražujeť se mu tak nejnutnější
potravina — chleb.
Z toho, že z obilních cel hrozí nebezpečí zdražení
chleba pro široké vrstvy obyvatelstva, vyplývá důsled-
nost, že cla na přívoz obilí ve státě mají býti zave-
dena jen v případě naléhavé potřeby, tedy jen tehdy,
jestli domácí stav zemědělský nemůže s úspěchem
pěstovati obiliny proto, že následkem nízkých cen
obilních na trhu nelze uhraditi vlastní náklady, jichž
pěstování obilin vyžaduje. Obilni cla mají v tomto
případě působiti ku zvýšení obilních cen na domácím
trhu a poskytnouti takto rolnictvu možnost, aby mohlo
setrvati na dále při úspěšném polaření.
Klesly ceny obilin v Čechách již tak hluboko,
že jest rolnictvo oprávněno, aby žádalo za zvýšení
cen obilních?
Stesk na nynější nízké ceny obilní jest mezi rol-
nictvem všeobecným Jen v letech, ve kterých stihnou
větší neúrody rozsáhlá území obilní, tedy v letech
všeobecnějších neúrod, jsou ceny obilní příznivější;
ovšem málo to prospívá rolníkovi, ježto v takových
letech nemá obilí pro odbyt. Stalo se již pravdou, že
rolník je v tísni v úrodných i neúrodných letech: v
letech úrodných jsou ceny obilí nízké, v letech neú-
rodných nemá zase, co by na trhu prodával. Tento
nepříznivý obrat v cenách obilních datuje se z let osm-
desátých. Do té doby vyvíjely se ceny vzestupně. Ale
rozvojem dopravních prostředků spojeny byly nejvzdá-
lenější krajiny obilní s evropskými tržišti tak dokonale.
že lze odtud dovážeti sem snadno levnější tamní obilí.
Cena obilí neřídí se již na tržišti dle místních poměrů,
za kterých rolník v obvodu tržiště může obilí pěsto-
vati, nýbrž vyvíjí se jednotně na celém světovém
tržišti, a na tomto mají hlavní vliv poměry těch krajin,
na kterých pěstuje se obilí za nejpříznivějších pod-
mínek, tedy nejlevněji. Pod tímto tlakem nízkých
světových cen obilních trpí rolnictvo v celé Evropě.
Ceny pšenice a žita rok od roku stále klesají,
kdežto při ječmenu a ovsu klesání v posledním desí-
tiletí bylo zastaveno.
Jde o to zjistiti, jestli za dnešních kleslých cen
vyplácí se ještě hospodářům, aby pěstovali obiliny
čili nic.
Český odbor zemědělské rady provedl ve svém
dobrém zdání theoretický i praktický pokus, aby pro
jednotlivé druhy obilin zjistil číselně náklady výrobní.
Dle výpočtů učitelů některých hospodářských škol
pohybují se tyto náklady výrobní při pšenici (za metr.
cent) mezi 7 67—10.30 zl, při žitu 6.35—13.40 zl.,
při ječmenu 6.60—7.96 zl., pří ovsu 4.20—9.80 zl,
Dle výpočtů praktického hospodáře pohybují se tyto
náklady zase při pšenici mezi 8 87—13.00 zl., při žitu
7 56—10.29 zl., při ječmenu 6 56—8.69 zl., při ovsu
6.10—8.58 zl. Čísla tato mohou míti ovšem jen při-
bližnou cenu, protože poměry jednotlivých hospodářů
jsou velmi různé a následkem toho různí se též ná-
klady, za jakých hospodaří. Nicméně lze z čísel tuto
uvedených poznati, že pěstování obilin za nynějších
cen neskytá rolníkům žádného zisku.
K témuž úsudku lze dospěti i bez podrobných
výpočtů. Mezitím, co ceny obilní stále klesaly, stou-
paly naopak hlavní položky výrobních nákladů země-
dělských. Veřejné potřeby státu i samosprávných sborů
ukládají ve formě stupňovaných daní a přirážek rol-
nictvu nová a nová břemena; opatření a vydržování
pracovních sil zdražuje se stále; vzrůstající intensita
při vzdělání půdy vyžaduje zvýšené potřeby peněžní;
zvýšená hypotekární břemena, na půdě váznoucí, musí
býti zúročena a umořena; a nehledíc k jiným ještě
okolnostem, současně s rozvojem pokroků a vzdělání
stoupala a stoupá, jako v jiných vrstvách obyvatelstva,
též ve vrstvě rolnictva potřeba dokonalejšího spůsobu
živobytí, přiměřeného pokrokům naší doby. Jen že
jiné vrstvy mohly snáze zabezpečiti sobě takové do-
konalejším poměrům přiměřené živobytí. Vyrábějící
Uhelné úbytě.
