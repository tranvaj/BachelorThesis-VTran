vrstvy zvýšily ceny svých výrobků; dělníci vynutili
si společným vystoupením (stávkami) zvýšené mzdy.
Jen rolník nemůže cenu svých výrobků přispůsobiti
stoupajícím nákladům; kdyby chtěl zdražiti vypěstěné
své obilí, neprodá ho na trhu, protože nabídne se
obecenstvu ihned jiné, levnější obilí v potřebném
množství.
Následky toho se již v Čechách pociťují v po-
znenáhlé změně hospodaření. Pěstování pšenice a žita,
jichž ceny nejvíce klesly, se obmezuje a vyhledávají
se výhodnější rostliny průmyslové, pokud vykazují
tyto příznivější ceny (na př. řepa); dovolují-li to po-
měry, hledí hospodář ztráty pěstováním levných obilin
spůsobené nahraditi sobě chovem hojnějšího dobytka.
Hospodář nemá však moc, aby sprostil se tlaku
nízkých cen obilních tím, že by přestal pěstovati
obiliny; v jistém rozsahu následkem přirozených
poměrů musí hospodář polařiti, i kdyby polařil se
ztrátou.
Jestli tedy je vůbec možno, aby obilními cly
bylo působeno k zvýšení obilních cen, pro rolnictvo
jest tohoto opatření věru již zapotřebí. (Dokonč.)
Sjezd samosprávných úředníků
v Domažlicích.
V těchto dnech hostiti bude královské město
naše zástupce české samosprávy k nám ze všech
končin milé vlasti naší zavítavší.
Dnes za neutěšených poměrů politických, kdy
samospráva jak zemská, tak okresní i obecní se všech
stran jest ohrožována, jest nutno, státi na stráži a
bdíti nad tím, aby ani jediná píď půdy pro samo-
správu pracně nabyté, jí opět urvána nebyla. Jeť
samospráva přirozeným základem života nejen ústav-
ního, ale i společenského vůbec. Jest základem svo-
body, každému člověku vrozené a jest právem, kte-
rým jak jednotlivec tak celé útvary společenské věci
své samostatně pořádati mohou.
Nezkrácena zachovala se však samospráva toliko
ve Švýcarsku a ve Spojených státech severoameri-
ckých, u nás zavedena byla samospráva silně okle-
štěná a to málo, co nám bylo dáno, bylo pozdějšími
zákony ještě zmenšeno, a směr ten vládne doposud
a podporován jest rozhodujícími činiteli a to nejen
se strany vládní, ale i ze řad zástupců národa samých
a to právě za doby, kdy v jiných zemích stálým a
trvalým snahám po rozšíření samosprávy místo se
dává a rozšíření samosprávy se také blahodárně
osvědčuje; rozšířením samosprávy nabyla by tato
také pevnějších základů a posilnila by sebevědomí
občanstva.
Jeť samospráva školou vzdělanosti a zralosti po-
litické. Ten, kdo vynikl svou vzdělaností, zkušeností
a poctivostí v obci, bývá volen do samosprávného
sboru okresního a zdokonaliv se v tomto sboru, výkvět
nejlepších mužů okresu obsahujícím, vstupuje do
zastupitelstva zemského. Jeť obec školou mužů pro
řádnou správu veřejnou a učelištěm praktických stát-
níků, zde učí se lid znáti muže nadané a pravé po-
vahy a není tudíž pak volba mužů těch do sboru
zákonodárného pouhou hrou štěstěny jako to bývá
ve státech, v nichž lid správy veřejné se nesúčastní,
nýbrž činem skutečné důvěry občanstva. Nuže posky-
tuje kterékoliv jiné zřízení takovýchto účinků v životě
politickém?
Že samospráva jest hradbou svobody občanské,
kdož by po tom, co zde pověděno, mohl pochybovati?
Důvěrníci lidu tvoří zákony, které potřeba života
obecného vyžaduje a lid je provádí. Lid učí se takto
po celý svůj život zákonům i stanou se mu svatými
jako písmo Kristovo, s nímž byl z mládí seznámen.
Uloživ do zákonů svou vůli a maje vždy otevřenou
cestu, aby změní-li se vůle jeho, i zákony své mohl
změniti, podrobí se vždy jejich ustanovením.
Toť právě vznešený význam občanské svobody,
k níž vede samospráva. Pravíť dobře výtečný fran-
couzský politik: Účinkem svobody občanské jsou
zákony z vůle lidu vyšlé, které státu dávají význam
mravního svazku společnosti lidské.
O tom, že samospráva vyrovnává veškeré spory
společenské způsobem mírným a spravedlivým, svědčí
zásada, na níž spočívá, o tom sterých důkazů po-
skytují země, opravdovou samosprávou se honosící.
Spory náboženské a národnostní hynou na roli samo-
správné. Lid nezná zášti té ani oné, kdyby lid sám
řešil otázky ty, řešil by je beze všech kliček, upřímně
a spravedlivě. Lidu nevyšla ještě z hlavy slova
Kristova: „Co nechceš, aby lidé tobě činili, nečiň
jiným“ —, v nichž zahrnuto přirozené právo k exi-
stenci jak jednotlivce, tak i celého národa. Je-li tedy
vůbec možno ve společnost lidskou spravedlnost
uvésti, jest to možno jediné na základě samosprávy,
jen samospráva jest jediným prostředkem k docílení
tohoto vznešeného cíle.
Dny nejbližší jsou dny věnované oslavě samo-
správy. Přijeli sem zástupcové její z dálných končin,
přijeli podívati se na naše krásné město hrdému
chodskému kraji vévodicí, přišli podívat se na kraj,
ve kterém před dvěma sty lety zápasili statní Chodové
za svobodu práv svých, kde zrodil se slavný bojovník
za práva lidu chodského Jan Sladký Kozina, přišli
shlédnout krásný kraj náš a vzdát obdiv svůj
obhájci svobody.
Přišli k Vám jako hosté, a královské město
naše, které vždy pravou českou pohostinnosť osvědčilo,
nezůstane ani tentokráte pozadu a přivítá hosty své
s otevřenou náruči.
Zprávy různé.
Padesátileté kněžské jubileum slavil dne 5. září
v klášteře Emauském v Praze vdp. Jakub Ludvík,
kníž. arcib. čestný konsistorní rada, kn. arcib. notář
a zasloužilý farář v Ouněticích u Prahy. Vdp. jubilant
narodil se v Domažlicích dne 21. července 1827;
do biskupského kněžského semináře v Čes. Budějo-
vicích vstoupil r. 1846 a vysvěcen byl dne 9. srpna
1850. Téměř po 15letém kaplanování stal se r. 1865.
v Mešně farářem; ve známém kosteliku sv. Matěje
na Šárce byl farářem 10 roků, od r. 1879 až dosud
pak farářem v Ouněticích. Přejeme vdp. jubilantu ještě
mnohá léta!
Úmrtí. V sobotu dne 1. září o 5. hod. odpol.
zemřel zde v mladistvém věku 19 roků p. Jaroslav
Ledvina, poštovní expeditor, ochrnutím plic.
Pohřben byl za velké účasti obecenstva v pondělí
dne 3. září ve vlastním hrobě na novém hřbitově
zdejším.
Všeobecné sčítání lidu blíží se rychlým krokem
a bude zde co nevidět. Dovodili jsme již několikráte
velkou důležitost tohoto aktu pro budoucí posouzení
národnostních poměrů. Klademe znovu všem přísluš-
ným činitelům na srdce, aby věci věnovali plnou
svou pozornost a přihlíželi již nyní k tomu, aby při
sčítání ani jediný příslušník českého národa se ne-
ztratil. Němci pracuji všude již plnou parou, aby na
úkor pravdy rozmnožili počet svůj našimi příslušníky;
jest proto nutno, aby tato jejich akce všude v čas
vydatně byla paralisována.
První řemeslnicko-živnostenský sjezd slovanských
národnosti rakouských, jenž ve dnech svatováclav-
ských t. r. v Praze konán bude, stane zajisté nejen
mezníkem nové, bohdá šťastnější éry živnostenského
stavu, ale i vzájemnosti slovanské, jež u příležitosti
té poprvé na poli praktické potřeby má se osvědčiti.
Že stane se tak způsobem okázalým i přes neochotu
i překážky, jaké z různých stran sjezdu slovanských
živnostníků v cestu se staví, toho důkazem zájem a
horlivost, s jakou se ve všech slovanských vlastech
Rakouska již nyní činí ku sjezdu přípravy. Minulé
soboty odebrala se do Krakova deputace pražského
výboru sjezdového, kde byla očekávána přečetnými
zástupci krakovských společenstev. V neděli uspořá-
dána na počest české deputace přátelská schůzka za
velkého účastenství českých i polských přátel. Depu-
tace se přesvědčila, že v krakovských kruzích živ-
nostenských jeví se veliký zájem pro sjezd pražský
a že i žurnalistika polská o akci příznivě pojednává.
— V zájmu věci jest, aby i u nás od nynějška již
všechna společenstva zahájila co nejhorlivější činnost
a přípravy ku sjezdu.
Schůze úředníků velkostatků konati se bude v ne-
děli dne 9. září t. r. o 10. hod. dopol. v Praze (sál
plodinové bursy) za účelem porady o upravení práv-
ních služebních poměrů a zaopatření ve stáří úřed-
nictva velkostatků a uzákonění těchto požadavků
vládou. Vybízíme úřednictvo velkostatků v naší krajině
k hojné účasti.
Studijní vycházka geologická do Šumavy. Ve-
dením prof. dr. Woldřicha konají posluchači c. k.
geolog, ústavu české university delší studijní vycházky
do Pošumaví přes Plzeň k Čertovu a Černému jezeru,
pak přes Železné Rudy, Dobrou Vodu, Kašperské
Hory, Kvildu, Zdíkov, Sudslavice, Vimperk, Boubín,
prales u Šatavy, Lenoru, Volary, Želnavu Černou
(sestup do grafitových dolů) do Krumlova a potom do
Budějovic. Vycházka ta je podporována c. k. mini-
sterstvem vyučování a kultu subvencí.
Akademický spolek „Chod“ v Domažlicích sehraje
dne 15. září 1900 v sále „u Černého koně“ „Těžké
ryby“, veselohru od M. Baluckého, z polského
přeložil Arnošt Schwab-Polabský. Po divadle taneční
zábava.
Studující klenečtí pořádají dne 8. září v sále
p. Tomajera přátelský večer, při němž sehrají
Klicperovu frašku „Rohovín Čtverrohý“.
Pohlednice. Pohlednice možno zasílati jako
tiskopis, při čemž ovšem slovo „pohlednice“ pře-
škrtnouti a slovem „tiskopis“ nahraditi se musí. Pak
stačí známka za 3 haléře, dopisnice taková nesmí
však obsahovati nic jiného než jméno a zaměst-
nání odesílatele, datum a místo podání.
Kdyby něco jiného na př. pozdrav, blahopřání bylo
připojeno, musila by pohlednice jako každá jiná do-
pisnice známkovaná býti. Připomínáme to proto, po-
něvadž se v naší krajině mnoho pohlednic zasílá,
které nic jiného nežli údaje svrchu uvedené neobsa-
hují a přece pětihaléřovými známkami frankovány
bývají, ač by známka třihaléřová úplně postačila.
Na nevlídnost průvodčích vlaků zejména k českému
obecenstvu bylo už i veřejně mnoho stěžováno a není
divu, že ředitelství c. k st. drah na stále nově do-
cházející stížnosti už ani zřetele nemá, a tak mlčky
schvaluje jednání svých zřízenců. Nový důkaz
nešetrného jednání s obecenstvem českým zažiti
bylo v neděli dne 26. srpna klatovským účastníkům
Sokolské slavnosti v Janovicích n. Uhl, jichž bylo
tolik, že oba osobní vlaky z Klatov o 12. a 1/2 1. hod.
polední k Janovicům jedoucí byly takřka do posledního
místečka obsazeny. Čekalo se tudíž, že postaráno
bude, aby i na zpáteční cestě dostalo se všem
účastníkům místa a to zejména proto, že nedělní
vlaky bývají výletníky na Šumavu a na Ceskou
Kubici jedoucími přeplněny. Ale jaké sklamáni!
V Ouborsku obsadily při vlaku č. 1220 veškeré vozy
III. tř. a některé II. tř. zcela nebo částečně německé
veteránské spolky, jež vracely se ze slavnosti 25letého
trvání spolku vojenských vysloužilců v Nýrsku.
A co nebylo obsazeno jimi, obsadili jiní Němci,
kteří rozstrkáni byli po všech vozech v kupé
I. a II. tř., takže pro účastníky slavnosti Janovické
nedostávalo se místa. To tvrdili kondukteři vlaku a
poukazovali české cestující na vůz tak zvaný —
hytlák!! Leč ve skutečnosti měla se věc jinak:
Němečtí veteráni jsouce v povznešené náladě nebyli
by snesli pohled na Sokoly a proto postarali se o
to, by do kupé s nimi sousedících nikdo z české
společnosti nevnikl, v čem jim kondukteři ochotně
byli nápomocni. To patrno bylo z toho, že když
některý ve strachu, aby mu vlak neujel, hleděl v ně-
kterém tomto kupé zaopatřiti si místo, byl odháněn
výkřiky: „Marš odtud, zde není místo!“ Teprve na
rázné zakročení jednoho ze Sokolů byly otevřeny
chodbičky nových průchodících vozů II. tř., v nichž
účastníci musili státi, k čemu jim dodáváno
chutě slovy: „Vždyť jedete jen 2 stanice“. Zde
k nemalému podivení zjištěno, že v kupé prvém
byli cestující pouze 2, v druhém, v němž nebylo
ani rozsvíceno, pouze jeden, v třetím 5, ve čtvrtém
4, takže počítá-li se, že do každého kupé sesednouti
může se 8 osob, zjištěno, že v těchto kupé pohodlně
seděti mohlo ještě 12 osob. Kupé byla však obsazena
jen Němci, kteří je uzavřeli, a nikdo nepostaral se
o jich otevření. Příhoda tato jest tím pozoruhodnější,
že přítomen byl jí jeden z vrchních železničních
kontrolorů řiditelství plzeňského, který sice jevil
ochotu přijmouti do svého kupé dvě osoby, leč dále
ochota jeho nesahala. Zaznamenáváme to jako nový
doklad o působení nové éry v rakouském železnictv
v království Českém.
i
Divadlo. Dramatický odbor „Sokola“ v Nové.
Kdýni pořádá v sobotu dne 8. září v Sokolovně
divadelní představení „Ultimo“, veselohra v 5
jednáních od Gust. z Moseru, pro české divadlo
upravil Bedřich Brandeis. Po divadle taneční zábava.
Restaurant „Na kovárně“ na České Kubici
pronajal inženýr p. Frant. Pek na 6 roků, počínaje
12. zářím 1900 chvalně známému odborníku p. Ant.
Novákovi z Prahy, jenž řídil posledně turistický dům
v Lenoře. Restaurant otevřen bude i po celou dobu
zimní. Lázně a byty povede ve vlastní režii p. inž.
Pek sám.
Nesmrtelnou ostudu pořídilo si před celým vzdě-
laným světem obecní — řekněme lépe: „městské“
zastupitelstvo mladoboleslavské tím, že zrušilo řeme-
slnickou školu. Nejenom že dopustilo se tím neo-
mluvitelného skutku proti kultuře, ono dopustilo se
tím i činu nezákonného a musilo býti zastavením
toho usnesení od polit. úřadu poučeno, že nebylo ke
skutku tomu oprávněno. Několik pašů mladobole-
slavských porušilo několik práv najednou, a tu proti
jejich „osvicené“ samosprávě musí vystupovati státní
úřad, aby ji odkázal do náležitých mezí. Je to
překvapující, jak rozumějí pokroku a kultuře lidé,
kteří nějakým dopuštěním Neprozřetelnosti dostali
se na rozhodující místa ve správě obecní. Jako vždy
byli tímto skutkem samosprávy dotčení též učitelé,
a sice tak důkladně, že se jednalo přímo o jejich
existenci.
Zapsané firmy. Dne 26. srpna byla zapsána do
obchodního rejstříku při c. k. plzeňském krajském
soudě firma: „Lékárna ve Staňkově“ (též
německy) pharm. mag. M. Královec. Hlavní závod
je ve Staňkově městysi, okresu horšovotýnského. Ma-
jitelem firmy jest pharm. mag. Matěj Královec, lékárník
ve Staňkově městysi.
Výlet. Sbor dobrovolných hasičů v Újezdě po-
řádá dne 8. září t. r. spolkový výlet k pomníku
Koziny na Hrádku, kdež koncertovati bude též hudba.
Východ ze spolkové místnosti o 2. hod. odpol.
K hojné návštěvě zve výbor.
Lhůta k podání přiznání dani činžovni prošla
již dne 31. srpna. Páni majitelé domů se výslovně
upozorňují, by ve vlastním zájmu, pokud přiznání
svá dosud nepodali, co nejdříve této zákonné po-
vinnosti dostáli.
K naší denní zprávě v posledním čísle o oprávně-
nosti úřed. autor. civ. techniků, dle které rozhodnutím
c. k. místodržitelství výhradně jen tito oprávněni
jsou k provozování staveb mostů, železnic, silnic,
staveb vodních, jakož i prací geometrických a kulturně
technických a nikterak tudíž p. stavitelové, mistři
zedničtí nebo tak zvaní podnikatele staveb neb i
docela privátníci, jak zde dosud zlořádem bylo,
dodáváme, by se páni stavebníci mohli vyhnouti
všem nepříjemnostem, že v hejtmanství Domažlickém
k těmto pracím jest oprávněn jediné zdejší úředně
opráv. civ. inženýr p. František Pek.
Výkaz spořitelny v Domažlicích za měsíc srpen
1900. Od 1 do 31. srpna t. r. bylo od 330 stran
vloženo K 186.020 27, za tuto dobu od 262 stran
vyzvednuto K 175 842.48. Půjčeno bylo K 54.726.90.
Na zápůjčky splaceno K 40 929.05. Obrat pokladniční
od 1. ledna do 31. srpna t. r. K 5,715.495.68.
Úhrn vkladů K 8,945.750.38.
Účetní zpráva záložny v Domažlicích za měsíc
srpen 1900. Příjem: Na závodní podíly K 280.—
reservní fond K 28.—, vklady členů K 73060.97,
vklady nečlenů K 211'23.15, zápůjčky K 90626.84,
úroky K 8894.78, soudní výlohy K 140.22, různý K
11.86, hotovost pokladniční koncem července K
69652.87. Úhrnem K 263818.69. Vydání: Ze závod-
ních podílů K 40 —, vkladů členů K 36847 56, vkladů
nečlenů K 8705 12, úroků ze vkladů K 91 66, soudní
výlohy K 67.60, udělené zápůjčky členům K 134960.—
různé vydání K 848.78, obnáší K 181560 72, hoto-
vost pokladniční dne 31. srpna K 82257.97. Úhrnem
K 263818.69.
