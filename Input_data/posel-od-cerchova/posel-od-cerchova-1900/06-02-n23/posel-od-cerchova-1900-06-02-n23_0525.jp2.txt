doucny jsou též průkazy, že majitel předvedené do-
bytče nejméně po dobu jednoho roku chová, u dojnic
pak o tom, mnoho-li litrů mléka v posledním roce
daly.
O dovolené vojáků ve žních pravil v delegacích
ministr války Krieghammer, že v Německu otázka
ta jest snadnější, neboť setnina čítá tam 140—164
mužů, u nás však 93. Proč prý se má bráti zřetel
jen na rolníky a ne taky na živnostníky! K tomu
dalo by se řici, že bylo by tedy nejlíp, kdyby i
těmto povolila se dovolená!
Zlatá pravidla pro cestovatele. Jeden z nej-
zkušenějších cestovatelů, kterýž prošel dle vlastního
přiznání skorem celou Evropu pěšky, podává k turi-
stickému a cestovnímu období následující praktické
pokyny, jež zajisté i mnohému z našich čtenářů budou
vhod: 1. Než cestu vykonáš, urči si postup a rozvrh
její pokud možno podrobně. 2. Přijímej rady ochotně,
ale nepovažuj různé údaje té které osoby za směro-
datné pro každého. Pro malicherné důvody zrazuje
mnohý člověk jiného od cesty nebo pobytu v tom kterém
městě neb kraji, ač by cesta ta snadno a příjemně se
dala vykonati. 3. Lépe učiníš, nebudeš-li každému svůj
záměr cesty sdělovati. 4. Nebeř na cestu pranic zbyteč-
ného sebou 5. Cestuješ-li do země cizí, hleď si zjednati
aspoň povrchní znalost její řeči. 6. Cestuješ-li pěšky,
rozděl si cestu tak, abys pouť nastupoval vždy co
možná časně z rána, šel 3—4 hodiny a pak několik
hodin odpočíval; pokračuj v cestě zase později odpo-
ledne. 7. Dbej na označení hotelů a hostinců, kde volíš
nocleh a měj na paměti, že hostince „na poště“ a ho-
stince označené jmény zvířat, stromů a pod. málokdy co
do solidnosti i láce sklamou. Jsou to takřka veskrze staré
domy, které ještě udržují zásadu pohostinnosti. 8.
Vejdeš-li do hostince nebo hotelu, kde hodláš pře-
nocovati, neporoučej si hned z předu, abys dostal
pokoj laciný, ale byl-li jsi do pokoje uveden, otaž
se na jeho cenu. 9. Odjíždíš-li odněkud časně z rána,
dej si vystaviti účet již večer před tím a hned
jej zaprav. 10. Údaje venkovanů o vzdálenostech
násob vždy dvěma.
Úsměchy. Humor Lad. Zd. Macháčka. Sešit 3.
právě vyšlý obsahuje pokračování „Lebky“, fragmentu
učitelského ráje. Spisovatel uvádí za hromu a blesku
čtenáře do ráje českého učitelstva, vykládá nám o
ráji tom žvavá žena v dešti a v slově na silnici, při-
vítají nás v něm příkrá slova udavače a ramenáře,
vidíme uštvaného vyvolence ráje učitelského, Václava
Trnku. Noční scéna zasluhuje povšimnutí, otřásá
ledvím ona slast venkovského učitele, když poznáváme,
komu na pospas učitelstvo dáno. Blíží se i hodina
dvanáctá v ráji, učitel Václav Trnka jde k soudu
žalován četnictvem pro § 306. Krutou pravdu však
spisovatel v humor přistrojil. Kdo začne čísti sešit 3.,
setrvá při něm do konce. Čtěte a rozšířujte „Úsměchy“.
Ukázku zašle Lad. Zd. Macháček v Praze-VII., na
Letné č. 378.
Značné krádeže vykonány byly ve městě našem
i okolí tak raffinovaným způsobem, že veškeré pátrání
bezpečnostních orgánů zůstalo vždy bezvýsledným.
Včera v pátek pozorovati bylo čilý ruch naší městské
policie s četnictvem. Každou chvíli ubíral se v průvodu
stráže jistý „kumpanista“, jenž věděti má o vykonaných
krádežích, do bezpečnostního oddělení, kde vyslýchán
jest, tak že pojednou počet těchto „neviňátek“ vzrostl
na několik osob. Snad stačí prozatím. Při vykonaných
prohlídkách v těchto domácnostech přišlo se na věci
velice podežřelé, což svědčí o tom, že určitě pocházeti
musí z krádeží právě učiněných. Tak nalezeno bylo
množství paklíčů a zbytků, jako vepřového masa,
peří, vlny atd., ale pátrání po dalších předmětech
ku př. prázdných nádob pivních, nádob povidlových,
obilních pytlů a mnoho jiných zůstává na dále v osudu
tajemství. Bohdá, že podaří se ruce spravedlnosti
vypátrati brloh neřesti a veškeré obecenstvo naše
uchrániti od dalších nedovolených návštěv podobných
individuí! Jak se proslýchá, hlavní pachatelé,
vůdcové to „bandy zlodějů“, odcestovali před několika
dny do sousedních Bavor, by i tamní občanstvo
svými návštěvami poctilo!
Řádění zlodějské bandy v Tachově. V noci ze
dne 19. na 20. t. m. vnikli neznámí dosud pachatelé
do bytu poštmistra p. Josefa Svobody a odcizili zlatý
řetěz v ceně 100 kor., dále 1 dukát a 28 korun na
hotovosti. Téže noci vnikli do hostince Josefa Heinze
a odcizili různé druhy masa v ceně 135 korun. Po
neznámých pachatelích četnictvo pilně pátrá.
Možno-li očekávati horké léto? V různých vě-
deckých listech přetřásá se velice často otázka,
možno-li dle trvajícího počasí souditi na budoucí
povětrnost. Z mnoha stran uznává se nejlepším
způsobem pro luštění této otázky tak zv. kompensační
theorie, dle níž po každém období, které vykazovalo
nad průměr vyšší neb nižší počet srážek neb vyšší
či nižší temperaturu, následuje perioda, ve které
difference předešlého období se vyrovná. Z toho
lze dovoditi, že po příliš studené zimě následuje
léto neobyčejně horké, po zimě, deštivé a sněhem
oplývající léto suché bez deště. Dle nejnovějších
bádání meteorologů není však tato theorie správná,
spíše prý je výminkou, následuje-li po příliš studené
zimě horké jaro neb léto. Také deště zpravidla
dostavují se po neobyčejně suchých aneb příliš
mokrých obdobích počtem zcela normálním. Anglický
meteorolog Mac Dovall upravil pravidla, dle nichž
odhaduje budoucí povětrnost. Soudí totiž z průměrných
čísel temperatury sestavených za minulých třicet let
na průměrnou temperaturu roku následujícího. Dle
těchto výpočtů lze očekávati letošní období letní
teplotou i srážkami zcela normální.
(Před porotou v Plzni. — Zločin prosté vraždy.)
Před soudce z lidu postaven byl v pondělí dne
28 května 35letý nádenník Alois Stejspal z Domažlic,
jehož obžaloba viní ze zločinu nejhoršího, z vraždy své
vlastní ženy.
Do poroty vylosováni byli pp.: Grund Adolf,
nájemce dvora v Přišově, Němec Václav, rolník v Choti-
měři, Kundrát Václav, obchodník v Plzni, Thierer Jan
z Plzně, Hora Martin, majitel domu v Plzni, Zvěřina
Max, správce velkostatku v Nahošicích, Vušek Josef,
majitel lopatárny v Hradišti, Kabát Václav, rolník v Ko-
činech, Hrubý Josef, rolník Lišicích, Dobrý Václav,
rolník ve Lhotce, Rous Jan, rolník v Domyslicích,
Hartmann Matěj, rolník v Nekmíři. Náhradním porotcem
p. Dítě Roman, majitel domu na Letné. Soudnímu
dvoru předsedá rada z s. p. Rathauský, votanty jsou
r. zem. s. dr. Vrabetz a dr. Fischer. Žalobu zastupuje
r. vrch. z. s. stát. návl. Částek. Obžalovaného hájí em.
vrchní rada dr. Wentzl.
Čin obžaloba líčí takto:
V noci ze dne 16. na 17. dubna t. r. popíjel
Alois Stejspal ve společnosti Jos. Chlubny, Antonína
Holého a Antonína Královce v hostinci Maxe Solfronka
v Domažlicích.
Až do 3 hodiny ranní byl s nimi též Ant. Bauer.
Během rozmluvy přišla též řeč na manželku obvi-
něného Marii Stejspalovou a tu obviněný na základě
některých narážek, zejména Josefa Chlubny, pojal proti
ni podezření, jako by byla měla, aneb snad dosud udržo-
vala důvěrný poměr s jiným mužem.
Obviněného, který té noci množství piva byl vypil,
ačkoliv při tom zůstal příčetným, to velice rozdráždilo,
dovedl se však pokud byl v hostinci opanovati tak
dalece, že nedal na sobě nic znáti a se soudruhy svými,
když současně asi o půl šesté hodině ranní hostinec
opouštěli, zcela klidně se rozloučil.
Sotva že však přišel do svého bytu, přikročil
k posteli, ve které ležela jeho manželka Marie Stejspalová
a počal prudkým způsobem na její poměr se dotazovati.
Stejspalová popírala, že by takového poměru měla
a když obviněný vytáhl z kapsy nůž, vyskočila z postele
a chtěla dveřmi utéci.
Stejspal však, spatřiv to, uzavřel dřív než mohla
uniknouti dvéře na klíč, aniž by byl slova promluvil,
vzal ocílku, která ve světnici na hřebíku visela, přejel
po ní několikráte nožem a vyhrnul si rukávy kabátu.
Mezi tím Marie Stejspalová stála uprostřed bytu a
prosila obviněného úpěnlivě, aby ji nechal.
Týž jí však odpověděl nadávkami u přítomnosti
svých tří dětí Františka, Klary a Alžběty, které byly
v druhé posteli.
František a Klára plakaly, Alžběta prosila pak
slovy: „Tatínku, prosím Vás nechte ji“. Stejspal vrazil
manželce své nůž do břicha.
Stejspalová vykřikla „Lojzo“, otevřela si klíčem
dvéře, vyběhla ven, volajíc sousedku Konášovou: „Paní
Konášová, paní Konášová, on mne pích.“ Konášová
vyběhla ze světnice na chodbu, kdež ji Stejspalová se
slovy „on mně pích nožem do břicha“ padla do náručí.
Obviněný vyšel ven a když se Konášová tázala: „Pane
Stejspale, co jste to udělal“, odvětil: „já ji měl rád,
ať se se mnou děje, co chce“. Konášová nemohla
Stejspalovou v náručí udržeti, takže ta klesla k zemi.
Stejspal přistoupil k své manželce a políbil ji ve tvář
se slovy: „Máry, Máry — s bohem!“ Na to odnesl ji
do světnice a uložil do postele.
V krátkém čase dostavil se p. dr. Regál, pro
kterého dcera Alžběta Stejspalova k vyzvání Konášové
došla. Pan dr. Regal nalezl Stejspala stojícího u postele
a když se jej tázal „co jste to udělal“, odpověděl
„inu, píchl jsem ji do břicha“. Na to zašil p. dr. Regál
Stejspalové ránu. Ta byla však úplně v bezvědomí a
než přišli nosiči, pro které p. dr. Regál poslal, aby ji
dopravili do nemocnice, skonala.
Po přečtení obžaloby prohlašuje Stejspal, že není
vinnen a líčí chvíle, které ztrávil v zmíněném hostinci.
Před.: Kolik jste pil?
Obž.: Já se nepamatuji. Bylo toho hodně.
Před.: Jak to bylo vše?
Obž.: V hospodě mi říkal Chlubna, že má žena
měla ráda mužské a nejraději nějakého kameníka. Pak
jsem přišel domů a ptal jsem se jí na to.
Před.: Co dělala vaše žena?
Obž.: Spala, já ji probudil. A když jsem jí to
řekl, pravila „víš, Lojzo, dřív jsem ho měla ráda, ale
teď už ne“. Já chtěl od ní věděti více a tu vytáhl jsem
nůž, abych ji postrašil a řekl jsem: „Pověz mi to,
nebo tě píchnu“. V tom žena chtěla utíkat a nabodla
se na můj nůž.
Před.: Vždyť jste brousil nůž o ocílku.
Obž.: To abych ji zastrašil.
Před : Neměl jste v úmyslu ženu zabít?
Obž.: Ne, kdybych ji chtěl zabít, byl bych vzal
větší nůž. Co se potom dělo nevím. Byl jsem bez
smyslu.
Svědek Josef Chlubna prohlašuje, že v hostinci
chválil manželku Stejspalovu a když se obžalovaný
ptal jaká je, že odvětil, že byla to vždy hodná dívka.
Před.: Vy jste tedy neštval Stejspala.
Svědek: Ne, on se ptal, koho měla ráda a já mu
řekl, že za svobodna nějakého kameníka.
Předstupuje I1tiletá dcera obžalovaného Alžběta
Stejspalová s košíčkem na ruce, plačky jde k před-
sednickému stolu.
Předseda ponaučuje ji o dobrodiní zákona stran
vzdání se svědectví.
S pláčem prohlašuje holčička: „Já podle čtvrtého
přikázání božího, cti otce svého i matku svou, mám
tatínka ráda a nebudu na něho nic povídat.“
Za usedavého pláče dochází v soudní síni k neob-
vyklé dojemné scéně.
Dceruška obžalovaného táže se předsedy soudu:
„Smím políbit tatinka?“
Předseda, jemuž slza zajiskřila se v oku, svoluje
a dceruška odchází k otci, sedícímu na lavici obžalo-
vaných a líbá mu ruku a ústa.
Vše kol pláče nad tklivým obrázkem.
V lavicích porotců seděli mužové, kteří prožili
mnoho v životě, než dnes ve tvářích všech zračil se
hluboký dojem, který vyvolala láska dítětě k otci.
Se slovy „zlatý tatínku!“ odchází Stejspalová k lavici,
určené svědkům.
V auditoriu, jež dnes bylo velmi četně navštíveno,
vše plakalo.
Svědci pí. Veronika Konášová, strážmistr četnický
p. Steinbauer a městský lékař p. MUDr. Regál vypovídají
ve smyslu obžaloby.
Porotci na I. otázku, týkající se vraždy odpověděli
12 hlasy ne, na II., týkající se zločinu zabití 8 hlasy
ano, 4 hlasy ne.
Stejspal byl odsouzen do těžkého žaláře na 3 roky,
zostřeného každého čtvrt leta postem a v den činu
temnou komůrkou.
„Plzeňské Listy.“
Henebergovo hedvábí
jen pravé, když přímo z mých továren se objedná — černé
bílé a barevné, od 45 kr. až zl. 14.65 metr. Do domácnost
prosto cla a poštovného. Vzorky obratem.
G. Henneberga továrny na hedvábí
(c. k. dvor. dodavatel) Zurich.
Týdenní trh v Domažlicích dne 31. května 1900.
Pšenice . . MC.
Žito . . . . „
Ječmen . . „
Oves . . . „
Hrách. . . „
Brambory 1 p.
Zelí . . . . kopa
Seno . . . q
Sláma . . q
Máslo . . . kg
Vejce . . . kopa
Vyhláška.
Přivezeno bylo
154
175
32
20
63
—
—
Prodáno za cenu
II. tř. III. tř.
I. tř.
h.
K.
h.
K. I h.
17
16
16
16
15
16
14
12
—
—
6
3
K.
50
50
25
—
20
14
12
2
5
3
50
20
40
60
14
11
Za příčinou
zrušení dobytčího tržiště
na Týnském předměstí před staveništěm budoucí dívčí
školy, překládá se tržiště na prostranství za městským
pivovarem, kde již příští trh na hovězí a vepřový
dobytek dne 7. června t. r. odbýván bude.
Z purkmistrovského úřadu kr. m. Domažlic
Purkmistr: Petr Hana
dne 31. května 1900.
Dum se zahradou
jest z volné ruky za slušnou cenu na prodej ve Vodní
ulici čís. 18. Bližší sdělí Rozalie Stejspalová.
Byk
SLÁMU
100 metrických centů prodá Ant. Hájek a Ant. Picel
v Domažlicích č. 23. t. p.
o 2 pokojích, kuchyní a s pří-
slušenstvím pronajme od 1.
srpna 1900 JOSEF RÁDL,
č. 3. týnské předměstí.
Nejlepší pitná voda
při nebezpečí epidemii jest v podobných případech
osvědčená a lékařskými autoritami odporučená
MATTONI-HO
ELK
50
75
—
—
Ze soudní síně.
Rodinné drama.
přírodní alkalická
KYSELKA
Táž jest úplně prosta všech organických součástek
a poskytuje zvláště v místech, v nichž nalézají se
pochybné studně a vodovody nejzdravější nápoj.
VSIE
