v Plzni a Písku, byl zvolen jednohlasně předsedou
plzeňský notář p. Václav Ebenstreit. Do výboru
zvoleni pp.: dr. Schnabl (Domažlice), Hanika (Stodo),
Altmann (Přeštice), Votýpka (Strakonice), Batěk
(Královice), Kříž (Nová Kdýně). Náhradníky pp.:
Flesch (Střibro), Seifert (Netolice) a Šediva (Blovice).
Na kněžství posvěceni budou dne 10. června
rodáci naši pp. Votruba Urban, klerik řádu
Piaristů a Kabourek Kamil, klerik řádu sv.
Augustina.
Z kruhů notářských. Zástupcem zemřelého notáře
p. Ant. Maříka v Plánici byl jmenován klatovský
c. k. notář pan Hynek Fügner. — Ministr sprave-
dlnosti přeložil notáře p. Ant Kvěcha z Nepomuku
do Příbrami.
Letošní sjezd českých turistů konati se bude o
svátcích svatodušních v Čáslavi. Výlety uspořádany
budou do Žleb, s prohlídkou hradu a parku, na
zříceniny hradu Lichnice, do Vápenného Podolí,
Rabštejna a do Slatiňan.
Z odboru klubu českých turistů v Domažlicích.
Správní výbor usnesl se konati výlet spolkový dne
10. června na Klenovou, odtud pak přes Týnec,
Loretu a Luby do Klatov. Odjezd vlakem v 8 hod.
25 min. ráno. Příjezd do Janovic v 9 h. 26 m. Pří-
chod do Klatov o půl 2. hod. odpol. Kdo by si přál
v Klatovech obědvati, nechť se přihlásí do 8. června
u knihkupce p. K. Prunara, aby se vědělo, kolik
obědů se objednati má. Pořadatelství výletu toho na
se vzal místopředseda odboru p. Ferd. Samohrd,
professor, jenž podrobný program sestaví. Návrat v
8 hodin večer vlakem. Dne 29. června konati bude
odbor polodenní výlet do České Kubice ku otevření
nového restaurantu na „Kovárně“ zbudovaného členem
odboru p. inž. Fr. Pekem Bližší program vycházky
té uveřejněn bude v tomto listu.
Budeč Domažlicko-Kdýňská. Okrsek domažlický
koná schůzi v dívčí škole měšťanské dne 5. června
t. r. o 10. hod. dop. s pořadem: 1. Formalie. 2.
Volba svolavatele. 3. Záležitosti výboru. 4. Některé
partie z mluvnice. 5. Program schůze budoucí. 6.
Návrhy.
Městské museum. Sbírky musea domažlického
jsou otevřeny a každému přístupny po celé léto vždy
v neděli neb ve svátek od 10 do 12 hodin dopo-
ledne. Dítky mají přístup jen v průvodu dospělých.
K výletu pražských typografů do Domažlic. Ná-
rodní slavnost v sadech střelnice, při níž spo-
luúčinkovati bude zpěvácký spolek pražských typo-
grafů, pořádá v pondělí dne 4. června Sokol domaž-
lický ve prospěch stavebního fondu tělocvičny. Začátek
o 3 hod. odpol. V pádu nepříznivého počasí koná
se slavnost v pavilonu střelnice. Večer o 8. hod. v sále
hotelu „u Černého koně“ přátelská zábava,
při níž laskavě spoluúčinkují pp.: K. Nejtek, kol.
K. Beniško, barytonista opery Dortmundské a Ant.
Procházka, členové spolku, kol. Karel Malý, salonní
umělec, kol. Branald a Brendl, salonní komikové
z Prahy, Zpěv. spolek pražských typografů a orkestr
hudby střelecké, říz. kap. p. Škalického. Mimo zpěv-
ných a hudebních čísel nalezá se na programu též
komická opera od Soukupa „Ostří hoši“. Mezi jednot-
livými čísly různé žonglerské produkce, komické
výstupy a kuplety. Vstupenky do obou zábav za 50 kr.
pro osobu dostati lze v knihkupectví p. Karla Prunara.
Akademie „Tuhoště“, spolku pro podporování
chudých studujících vyššího gymnasia domažlického,
která na čas pobytu divadelní společnosti p. Al.
Janovského v městě našem a pro jiné nahodilé
zábavy musila býti odložena, pořádá se v sobotu po
svatodušních svátcích dne 9. června t r. s tímto pro-
gramem: 1. Dr. A. Dvořák: Slovanský tanec č. 4
(orchestr). 2. Svat. Čech: Sněženky (deklamace). 3.
K. Bendl: Návrat plavců (smíšený sbor). 4. a) Zd.
Fibich: Selanka; b) F. Mendelssohn: Píseň beze
slov (solo pro housle s průvodem piana). 5. Fr.
Pivoda: Na výsosti hvězdy svítí (solová píseň s prů-
vodem piana). 6. Fr. Haydn: Šmyčcové qvartetto
č. 76. 7. K. Bendl: Poslední prosba (solová píseň
s průvodem piana). 8. R. Eilenberg: První záchvěvy
srdce (orchestr). 9. J. Neruda: Romance o Karlu IV.
(deklamace). 10. R. Eilenberg: Serenada (smyčcové
septetto). 11. Fr. Vogner: Sanice (smíšený sbor)
— Začátek v 8 hodin. Vstupné: sedadlo (nečislované)
1 K 20 h, přízemí 60 h, studující 20 h. Předprodej
lístků laskavě obstarají knihkupci pp M. F. Krátký
a K. Prunar. — Sbory řídí p. Ant. Procházka, učitel,
orchestr p. Frant. Kabeláč, professor, průvod na
písně s obvyklou ochotou převzal p. J. Jindřich,
učitel. Solovou píseň č. 7. přednese bývalý operní
pěvec p. Alfred Šnábl. Ježto i sbory i čísla orche-
strální byla s největší pečlivosti nastudována, slibuje
akademie zvláštní požitek, i lze se nadíti četné
návštěvy tím spiše, ježto dobročinný účel a jaří naši
studující u obecenstva zajisté dojdou nejvřelejších
sympathií.
Hudební a pěvecký kroužek v Domažlicích, jenž
má svou spolkovou místnost v hotelu „u Šumavy“,
pořádal dne 31. května opětný koncert s obvyklým
skvělým výsledkem. K ukončení koncertní saisony
vydal zároveň tiskem brožuru o své činnosti v období
1899—1900.
K stavbě dívčí školy. Místní školní rada zadala
stavbu dívčí školy p. A. Ničovskému, zednickému
mistru, a řemeslné práce místním živnostníkům. Pan
Ničovský slevil z rozpočtěné částky 5%, p. Josef
Houdek z Plzně 6%, p. Fr. Zvěřina z Prahy 11/2%
Dohled na stavbu povede zvláštní komise, a technický
dozor p. inženýr Fr. Pek.
Zřizování obilních skladišť dochází v kruzích
rolnických náležitého pochopení. Po Jaroměři a Kou-
řími následuje Nymburk, kdež upsán jest již slušný
počet závodních podílů a ku přípravným pracím
přikročeno bude ve dnech nejbližších. Stejně pracuje
se na podobné akci v Pardubicích.
Učitelé uherští. Mezi učiteli hlavního města
v Uhřích zahájen ruch, aby zastavilo se vyučování
němčině na všech obecných školách tamnějších z toho
důvodu, že obecná škola sloužiti má národu.
Poutní vlak. Ve čtvrtek dne 31. května t. r. ode-
jelo 750 poutníků zvláštním vlakem ze Staňkova na
sv. Horu u Příbrami.
Přespolní pošta zřízena byla ode dne 1. června
ve Volmavě (okres domažlický) a v České Kubici
(okres domažlický).
Upravení poměrů poštmistrů. Nařízením mini-
sterstva obchodu upravují se osobní poměry poštmistrů
u neerárních pošt první a druhé třídy, kteří nyní
jmenování budou dekretem a vstoupí v trvalý služební
poměr ku zřízení poštovnímu a telegrafnímu, jehož
úředníky se stanou se zvláštními právy a výhodami.
Zřízenci ženského pohlaví obou kategorií v úpravu
tu jsou pojaty.
Podávání a odevzdávání telegramů ve vlaku. Nej-
novějším opatřením mohou býti telegramy podávány
též mezi jízdou ve vlaku, ku kterému připojen je
poštovní vůz. Telegram buď odevzdá se poštovnímu
úředníku v pošt. voze službu konajícímu, anebo
opatřený potřebnými známkami, vhodí se do schránky
pro psaní, která v každém poštovním voze je umístěna.
Poštovní úředník ve vlaku službu konající odevzdá
pak telegram na nejbližší stanici k odtelegrafování.
Cestující nemusil by ani ze svého kupé vystupovati,
kdyby opatření doplnilo se ještě tak, že by mohl
telegram svůj odevzdati službu konajícímu železničnímu
konduktoru, aby jeho odevzdání poště obstaral. Pro
obchodníky a cestující, kteří začasté v poslední
chvíli musí činiti své disposice, má zařízení toto
velikou cenu.
Úmrtí. V Praze zemřel v těchto dnech ve věku
62 let inženýr železničního oddělení při zemském
výboru král. českého pan Josef Martínek,
známý u nás z oněch dob, kdy působil při stavbě
dráhy z Domažlic do Klatov. — V pondělí zemřel
měšťan zdejší a bývalý mistr punčochářský p. Jan
Hana ve věku 74 roků. — Ve čtvrtek zemřela
zde náhle ochrnutím srdce pí. Dorota Holá,
manželka měšťana a mistra kloboučnického p. Jana
Holého, ve věku 52 roků.
Trapný výjev na hřbitově. Z Boru u Přimdy se
nám sděluje: Dne 21. t. m. zastřelil se z nepovědomé
příčiny, ve měště i okolí velice vážený a oblíbený do-
zorce finanční stráže p. Vojtěch Leiss. Lékaři seznali,
že sebevraždu spáchal v návalu duševního zatemnění,
leč se strany duchovenské správy v Boru byl nešťast-
níkovi pohřeb církevní odepřen. Na hřbitov dostavili
se kromě otce p. Leissova a dvou bratrů nebožtíka též
četní úředníci finanční stráže a množství obecenstva;
zde pak došlo mezi pp. poštmistrem a kaplanem ku
velmi ostré výměně slov. Následkem toho bylo na p.
poštmistra učiněno trestní oznámení a četník zapsal si
též jména všech svědků tohoto výjevu. Mezi obecen-
stvem způsobil nezvyklý výjev velice trapnou sensaci.
Nová vítězství národně sociálního dělnictva.
Skvělého vítězství dobyla strana národního dělnictva
při nedělní volbě do okresní nemocenské pokladny
v C. Budějovicích. Zvítězili její kandidáti
1332 hlasy proti 403 soc.-demokratickým a německým.
Při volbách do okresní nemocenské pokladny v Pří-
brami, Kamenici nad Lipou a Ledči
zvítězily kandidátní listiny národních socialistů. Také
při volbách do báňských společenstev v Moravské
Ostravě na Karolině, Hlubině, Jindřichově jámě
a ve Lhotce zvítězili horníci národně-sociální. A pravdu
milující listy sociálně demokratické nestydí se dosud
křičeti do světa, že strana národně sociální na všech
stranách vítězící, vůčihledě prý upadá!
Ukončení školního roku na pokračovací škole
průmyslové. V neděli dne 27 května 1900 ukončen
byl na zdejší pokračovací škole průmyslové XXI.
školní rok. Ráno v 8. hod. byli žáci se sborem uči-
telským přítomni mši sv. v klášterním chrámu Páně,
odkud odebrali se do budovy školní, kdež za přítom-
nosti hodnostářů a mnoha hostí zahájil slavnost ředitel
této školy p. Frant. Kovář, proslovem a podáním
statistické zprávy o stavu školy. Na to oslovil žáky
p c. k. okr. hejtman G. Kraffer a pilni žáci poděleni
byli odměnami. Ku konci se rozloučil se žáky slovy
srdečnými ředitel ústavu p. Fr. Kovář, který vylíčiv
zásluhy Jeho Veličenstva o školství průmyslové,
provolal Jemu se shromážděným trojnásobné „Sláva“.
Po slavnosti odebrali se hodnostáři a hosté do výstavy,
jež v kreslírně a v učebně II. a III. třídy školy měš-
ťanské velmi vkusně byla vypravena. Viděli jsme
práce žákův ze všech předmětů učby školní i některé
pěkné ukázky praci z dílny a odnášeli jsme si ze
školy přesvědčení, že platně plní úkol svůj a zdárně
pečuje o rozvoj řemesel.
Veřejný koncert na náměstí uspořádá úplná ha-
sičská kapela zdejší osobním řízením kapelníka p.
Fr. Skřivana na Boží hod svatodušní. Program: 1.
Slavnostní pochod, Hrouda. 2. „Vzlet Sokoli“, ouver-
tura, Stundy. 3. „V dobré náladě“, polka pro dvě
křídlovky, Pehel. 4. „Mořské vlny“, valčík, Kovářík.
5. Polyhymnia Cavotta, Kapp. 6. Burův pochod,
Štiffter. — Začátek ve 3 hod. odpol.
Velký výlet pořádá odbor Českoslovanské obchod.
besedy zdejší do sadů koutské střelnice dne 10. t m.
s úplnou hudbou sboru ostrostřeleckého. Bohatý
program jak hudební tak i deklamatorní bude zajisté
lákavou pobídkou ct. obecenstvu zdejšímu, aby vý-
letu toho se súčastnilo a tak svých sympatií proje-
vilo vlasteneckému odboru besedy této. V případě
nepříznivého počasí odbývá se výlet o týden později.
Z Norimberka se nám píše: Jelikož počasí jest
nepříznivé a nám nepřeje, oznamujeme, že není nám
možno výlet projektovaný do Domažlic o svátcích
Svatodušních vykonati. Za českoslovanský spolek
„Palacký“ předseda Fr. Šerks.
Pondělní zatmění slunce bylo v městě našem
horlivě pozorováno. Mezi 4. a 6. hodinou odpol.
všude stáli četní „astronomové“ se začazenými nebo
barevnými skly, pozorujíce zajímavý ten zjev!
Výkaz spořitelny v Domažlicích za měsíc květen
1900. Od 1. do 31. května t. r. bylo od 321 stran
vloženo K 120.741.37, za tuto dobu od 316 stran
vyzvednuto K 170.718.2. Půjčeno bylo K 89.299.90.
Na zápůjčky splaceno K 35.890.40 Obrat pokladniční
od 1. ledna do 31. května t. r. K 9,025.495.96
Účetní zpráva záložny v Domažlicích za měsíc
květen 1900. Příjem: Na závodní podíly 160 K, re-
servní fond 16 K, vklady členů 96.048 K 13 h, vklady
nečlenů 7686 K 94 h, zápůjčky 89.113 K 20 h, úroky
7722 K 38 h, soudní výlohy 10 K 80 h, různý 11 K
20 h. Hotovost pokladniční koncem dubna 29.541 K
31 h. Úhrnem 230.309 K 96 h. Vydání: Ze závodních
podílů 880 K, z výtěžku 2664 K 10 h, ze vkladů
členů 91.461 K 32 h, vkladů nečlenů 9344 K 92 h,
z úroků ze vkladů 85 K 54 h, na soudní výlohy
16 K 68 h. Udělené zápůjčky členům 73.917 K 13 h.
Různé vydání 532 K 8 h, obnáší 178.901 K 77 h.
Hotovost pokladniční dne 31. t. m. 51.408 K 19 h
Úhrnem 230 309 K 96 h.
Koncert. Sbor dobr. hasičů v Domažlicích pořádá
dne 10. t. m. v 1 hod. odp. pořadové cvičení přes
Havlovice, Dmout, na „Veselou horu“, kdež hudba
sboru toho uspořádá veřejný koncert.
Německými cenníky zaplavují český náš venkov
německé firmy, které bezohledně komolí i na adressách
česká jména a někdy chtějí uspokojiti českého občana
několika českými slovy, které jsou často brutální
urážkou českého jazyka. Tak firma Jul. Fekele ve
Vídni rozesílá německé cenníky, na jichž obálce
k zlákání českého konsumenta jest český nápis
„Generalni Sklad Střibro-litin-korun-kosa“ (Silber-
Stahl-Kronen-Sensen-Fabrik.) Každý „Blahorodi Pan“,
jemuž se něčeho podobného do rukou dostane, nechť
vrátí každé firmě něco podobného s náležitým po-
učením o slušnosti k českému občanstvu. Scházelo
by, abychom se ještě za své peníze nechali urážeti.
Zpráva c. kr. živnostenských inspektorů o jich
úřední činnosti v roce 1899 právě byla vydána tiskem.
Jest záhodno, aby kruhy průmyslové a živnostenské
zprávám těmto věnovaly náležitou pozornost.
Červené tašky vlakvedoucích c. k. stát. drah,
které svého času velkým nákladem 32 korun za
kus byly pořizeny, se dnes na základě ministerského
nařízení stahují. Co se s nimi stane, není ještě známo;
bezpochyby se dostanou za pár haléřů do židovských
vetešnických obchodů. Za jakým účelem pak tyto
tašky před 3 roky zavedeny byly, je do dneška
rovněž hádankou. Dokázáno bylo jen tolik, že byly
zbytečným inventářem, o němž předem souditi se
dalo, že se neosvědčí. Vlakvedoucím při vykonávání
služby sloužily jen pro parádu. Nebylo by bývalo
daleko spravedlnějším a lidumilnějším věnovati ka-
pitál ten ku podpoře těch ubožáků jmenováním jich
definitivními s ročním služným 280 zl. r. m?
Přehlídka a odměňování chovného skotu pro
XV. obvod odměňovací (okresy: Domazlice, Kdýně,
Klatovy, Přeštice, Nepomuky, Plánice a čásť okresu
Horšovo-Týnského) odbývány budou letos v Do-
mažlicích a sice dne 16. června. Právo súčast-
niti se přehlídky a nárok na odměnu má jen cho-
vatel skotu, který v tomto obvodu bydlí. Co do
plemene zvířat odměňován bude v obvodu zdejším
skot plemene simenského a domácího. Co do stáři
zvířat přihlíží se k těmto pravidlům: a) býci ku
skotu odměňují se od stáří 1 1/4 roku do 3 roků; b)
jalovice nejméně 11/4 roku staré a pak jalovice na
ohmat stelné po 11/2 roku stáří připuštěné; c) krávy
nejvýše do stáří 8 roků, pokud jich ku chovu se
použivá. K odměňování poskytuje český odbor ze-
mědělské rady 4 stříbrné a 6 bronzových medajlí a
subvenci 600 korun a sice za čistokrevné býky 6 cen
(po 80, 60, 50, 40, 30 a 20 korun), za čistokrevné
jalovice a krávy 4 ceny (30, 25, 20, 15 korun), za
býky křížence 3 ceny (30, 20, 10 korun), za křížené
jalovice a krávy 7 cen (30, 25, 20, 20, 20, 15, 15
korun), za domácí rácy jalovic a krav, za dobrý chov
a ošetřování 5 odměn po 5 korunách. Mimo to vě-
novalo sl. okresní zastupitelstvo Domažlické pro cho-
vatele skotu v okresu Domažlickém bydlící další
odměny a sice: za čistokrevné býky 30 a 20 korun.
za čistokrevné jalovice a krávy 30, 20, 15 a 10
korun, za býky křížence 30, 20 a 10 korun, za kří-
žené jalovice a krávy 30, 20, 15 a 10 korun a za
dobrý chov a ošetřování domácího rázu (jalovice a
krávy) 5 odměn po 20 korunách. Přihlášky k této
přehlídce dlužno učiniti nejdéle do 10. června
a sice u hospodářsko-průmyslového spolku v Do-
mažlicích buďto direktně aneb prostřednictvím toho
hospodářského spolku, ku kterému chovatel náleží.
Předsednictva těchto spolků také další žádané vy-
světlení podají. Každý chovatel musí opatřen býti
průvodním dobytčím listem, který mu obec, kde do-
movem jest po znaleckém ohledání zdravotního stavu
dobytčete vydá, pak musí se vykázati doklady o li-
centování býka, připuštění plemenice, jakož i do-
bytka čistokrevného výtahem z plemenné knihy. Žá-
