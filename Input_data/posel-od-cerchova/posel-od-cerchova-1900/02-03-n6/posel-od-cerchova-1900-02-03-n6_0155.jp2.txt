Ročník XXIX.
V Domažlicích dne 3. února 1900.
Číslo 6.
P
OSEL OD
ČERCHOVA.
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
Poštovní zásylkou:
čtvrtletně .
v Rakousku čtvrtletně 2 koruny 20 haléřů
1 korunu 80 haléřů
.
ročně . .
.
7 korun 20 haléřů.
za hranice
2 koruny 46 haléřů
Donáška do domu ročně 48 haléřů.
do Ameriky „ 2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Dvě zprávy objevily se za posledních dnů v
novinách a sice zprávy velice povážlivé; než zůstaly
skoro nepovšimnuty a zapadly, ač přece výborně
charakterisují nejen hospodářské, ale i národnostní
naše poměry.
První zněla, že vysokomýtská záložna, ústav to
ryze český, prodal velkostatek Pravonín u Vlašimi
jistému Němci ze Sas, ačkoliv chtěla majetek ten
za stejných podmínek koupiti Češka, paní Vlasta
Stránecká, majitelka velkostatku Čekanic u Blatné;
— a druhá zvésť nám vysvětlila, že známý pražský
hotel: „u černého koně“, jenž byl dosud majetkem
bratři Cívků, přešel do rukou tamního německého
kasina.
Jest pravda, že samy o sobě zprávy ty, byť i
byly poučné, neměly by přece toho významu, abychom
se o nich na tomto místě museli rozepisovati, ale
právě, že nejsou ojedinělé, že podobných zpráv za-
svištělo v poslední době až příliš mnoho českým
vzduchem, musejí přece již jednou strhnout k sobě
vážnou pozornosť všech českých kruhů a přinutiti je
k přemítání.
Nedá se popříti, že Němci jdou na nás penězi
a že zakupují se silně do českých vesnic a měst.
Vypadá to opravdu, jakoby se řídili Bismarko-
vými slovy: Kdo má půdu a majetek, ten získává
i posici a proto kupujte pozemky!
Ať už však v tomto zakupování české půdy ně-
meckými penězi je systém, nebo se děje z pouhé
nahodilosti, přece není bez dosahu pro náš ná-
rodnostní zápas.
Snad se řekne, že v českém kraji německý
boháč nám neuškodí, jediný člověk že netvoří ještě
obec. I když připustíme, že ne každému Němci po-
daří se jak baronu Leutenbergrovi zříditi uprostřed
ryze českého okolí čistě německou osadu (Josefodol),
přece jen musíme si doznati, že každý takový ně-
mecký bohatý přistěhovalec má neblahý vliv na své
okolí a že, byť je i přímo neponěmčoval, přece je
jen zdržuje v národním i politickém vývinu.
A náš národ teprve se má vyvinouti, má po-
kračovati, každé pidě půdy je mu třeba a každého
jednotlivce. Jen vyvinující se lid můze prospěti naší
společné věci a ne lid utištěný nebo ohlupovaný.
V takovém českém místě, jež zakoupeno bylo
Němcem, hned vidíte všeobecnou zmalátnělost a
ochablost; to nejsou bájky, o tom možno každému
se přesvědčiti.
V nejlepším případě žádá takový Němec na
svém závislém okolí, aby vystřihalo se všeho veřej-
ného života, aby nemísilo se do politických záležitostí
a stranilo se všeho národního i hospodářského ruchu.
Jaké má to následky, netřeba snad teprv vyličovati.
Častěji však za takovým novým majitelem při-
budou do čistě českých krajů hloučky německých
úředníků, kteří postarají se hned o německé kasino,
o německou školu a pod.
V takových místech zahostí se až úžasně rychle
národní vlažnost a náklonnost k renegátství. O do-
klady toho není nouze. Podívejme se jen dobře kolem
sebe — a musíme se přiznati, že to smutná a bo-
lestná pravda.
A mluví o tom cifry. V posledním desetiletí činí
dle úředního ovšem sčítání přírůstek obyvatelstva
německého v Čechách 5.241 proc., českého 4.921 proc.
Tedy poměrně přibývá více Němců než Čechů. Tak
aspoň vypadá stav náš na papíře.
Ve skutečnosti ovšem nelze říci, že by celkem
v zemích českých Čechů přibývalo méně než Němců,
dojista tomu je naopak, ale v tom to vězí, že mnoho
českých existencí ztrácí se v porobě hospodářské
nadvlády německé. A ztrátu tu nesmíme hledati jen
ve smíšeném území, ale i v těch českých krajích,
kde po delší dobu působí německý velkostatkář
nebo továrník.
Ale i z čistě hospodářského stanoviska musí
nám dojista toto zakupování české půdy německými
penězi býti vážnou výstrahou do budoucnosti. Lid
bez půdy, lid ozebračený a závislý na cizinci, nejen
ztrácí na politickém svém významu, ale i na hospo-
dářský vývin národa přestává míti vlivu, a trpí-li
touto nemocí četní jednotlivci, trpí jí dojista pak i celek.
A nejsmutnější je při věci té, že toto odprodá-
vání české půdy do rukou cizích neděje se často
ani z finanční nutnosti anebo z nedostatku českých
kupců, nýbrž z nevysvětlitelné české lhostejnosti pro
věc opravdu národní. Taková vysokomýtská záložna,
jež dá na jedné straně stovku Matici, z jakési ukva-
penosti neb umíněnosti prodá na druhé straně rozsáhlý
velkostatek — Němci, ač byla zde Češka, jež za
stejných, ano pro záložnu příznivějších podmínek
hodlala týž majetek zakoupiti. To je faktum, dokázané
a nevývratné faktum.
Kam dospějeme, budeme-li si dále takto počínati?
Co jsou nám platny politické schůze, co všechna
hesla, co odpírání přenesené působnosti — když sami
dobrovolně pracujeme k finančnímu sesílení našich
odpůrců? — Věc je příliš vážná, než aby neměla
dojíti povšimnuti těch kruhů, které stojí národu v čele.
Zde nechť co nejdříve přiloží ruku k práci, jinak
všecky naše politické a národní zápasy budou marny.
Zachrániti českou půdu českému lidu musí býti prvním
z nejprvnějších přikázání českého národa.
Plzeňské Listy.
Poněvadž 4% půjčkou za účelem koupě zlata
zvětší se opět náklad na zúrokování státních dluhů,
bylo uzavřeno, břímě ročních úroků snížiti přeměnou
(konversi) některých výše (na 5 a 43/4%) zúročitelných
dluhů státních na dluhy 4%
Konversí touto uspoří Rakousko ročně kolem
1.8 mil. zl. úroků.
Na základě zákonného zmocnění vláda skutečně
vydala do r. 1896 prostřednictvím konsorcia, v kterém
byl vídeňský bankovní dům Rotšildův, úvěrní ústav
a bodenkreditka, za kurs nejprve 951/2, pak 97 a
101.25% ve všech lhůtách v celku za 150 mil. zl.
zlaté 4% renty, za které se jí dostalo 171,159.474.851/2
zl. r. m. čili 143,773.958.871/2 zlatých ve zlaté,
takže mohlo býti jistě vydáno této zlaté renty za
39,682.041.121/2 zlatých ve zlatě (do úhrnného po-
voleného obnosu 183.456 mil. zlatých ve zlatě).
Zákony z 9. července 1894 učiněny další kroky
k nápravě měny. Především měla z celkového spo-
lečného dluhu ve státovkách do konce roku 1897
býti vzata první čásť v obnosu 200 milionů zl. a
sice ve zlatkách papírových (jichž kolovalo tehdy za
57.883 milionů zl.) a zbytek v pětkách a padesátkách.
Tyto penize měly býti oběma státy v známém
poměru 70:30 směněny jednak za koruny obnosem
40 mil. zlatých (Předlitavsko za 20, Uhry za 12 mil.
zl.), jednak obnosem 160 milionů za zlatníky a ban-
kovky, které měly vlády odebrati od rakousko-uherské
banky, složivše za ně stejný obnos ve zlatých dva-
cetikorunách (Předlitavsko za 112, Uhry za 48 mil.
zlatých). Dotyčná smlouva s Uhry prohlášena za
platnou dnem 24. července 1894, kterýžto den je
také počátkem výkupu státovek v Rakousku. Vydej
zlatek tímto dnem byl zastaven, zlatky připuštěny v
soukromém obchodě do konce roku 1895, poslední
lhůta jich výměny u hlavních pokladen uplynula
dnem 31. prosince r. 1899.
Současně byl od roku 1894 do roku 1896 oběh
salinek omezován ze 100 milionů zlatých postupně
na 90, 80 a 70 milionů zlatých a r. 1898 na 50 mil.
zlatých tím, že salinky ve státních pokladnách jsoucí
byly v obnosech po 10, resp. 10 milionech ročně
odepsány a zničeny. Dle císařského nařízení ze dne
21. září r. 1899 bylo spojení salinek s oběhem stá-
tovek dnem 1. listopadu 1899, kdy lonská smlouva
s Uhry nabyla působnosti, zrušeno, salinky nesmějí
býti již nahrazovány v oběhu (t. j. vypláceny při
předložení) státovkami, a pokud byly toho dne stá-
tovky za ně v oběhu, musí tuto sumu státovek Před-
Povážlivé zjevy.
Měna v Rakousku.
(Pokračování).
Tělocvik na školách Amerických.
V době nynější, kdy starostmi o chleb a přetě-
žováním žactva člověk již v mládí svém jest oslabován,
že tělesně těžko se vyvíjí a častěji krní, počínají mu-
žové osvícení uvažovati o příčinách toho a vyšetřivše
je, podávají na záchranu tělesné statečnosti návrhy.
To ovšem neděje se ještě v Rakousku, kde mají sta-
rost o něco jiného, ale stává se tak v státech jiných,
pokročilejších. Jako důkaz toho přinášíme tu malou
ukázku, zaslanou z péra mladého nadaného pěstitele
tělocviku, již neváháme s veřejností sděliti, slibujíce
časem pro důležitost otázky té pokračování v ní.
Prvotní cvičení tělesná v Americe nabyla rázu
cvičení vojenských; chtěli jimi docíliti, aby mladí lidé
získali odvahy, duchapřítomnosti a obratnosti rychle
jednati, nastala-li by potřeba. Než brzo se okázalo, že
vojenská cvičení nemají takových výsledků, jakých od
nich čekali.
I obrácena pozornost ku hrám a to k athletickým,
neboť jimi sílí tělo, ony vyučí hbitosti, rozvíjejíce v týž čas
odvahu, vytrvalost, chladnokrevnost a vytvářejíce sílu
povahy. Od té doby záliba ve hrách tak se rozšířila,
že u nás jest jen málo tomu podobného. Ve školách
někde konali ve středu vyučování do 12 hodin, odpo-
ledne věnováno hrám; v sobotu (sobota jest den prázdnin
v Americe), nekonal-li žák cvičení náboženské, věno-
val se hře. Her v Americe je nemnoho; nejobyčejnější
jsou: kopaná, veliký míč, lawn-tennis, croket a criket.
Kromě toho sporty jako u nás u dospělých. V tu dobu
také věnována pozornost školnímu tělocviku. Za učitele
vybíráni lidé, kteří se tělocviku prakticky naučili, kteří
však, nejsouce učiteli, nijak neuvažovali o úkolu tělo-
cviku mezi ostatními disciplinami školskými, ba nijaké
pozornosti nevěnovali tomu, mají-li prováděná cvičení
na mládež dobrý nebo špatný vliv. Tělocvik měl v tu
dobu ráz dosti zhusta akrobatický.
Professor Harvardovy university v Bostoně, Sargent,
obrátil oči všech k tomu, že vyučování tělocviku da-
leko vyučováním není. Měřil několik tisíc mladíků, na
universitu vstupujících, a dle těchto měření ukázal, že
žádný z nich nebyl normálným, nýbrž každý z nich měl
více méně abnormálnosti.
Upozorňoval dále, že při všech cvičeních dlužno
přihlížeti ne k utváření athletů, nýbrž k sesílení zdraví,
k uzpůsobení rovnováhy tělesných a duševních sil. Cí-
lem paedagogické gymnastiky není rozvoj hrubé síly,
nýbrž program cvičení má být sestaven na základě
anatomického ústrojí organismu zákona v různé době
jeho věku a na základě zákonů o rozvoji tohoto orga-
nismu. Při tom škola starejž se o harmonický rozvoj a
pečuj o odstranění těch abnormálností, které snad učeň
má. Výlučné cvičení jedněch a týchž orgánů působí
škodlivě na zdraví. Athletové, cvičící horní končetiny,
bývají úskočni, vždy připraveni k útoku a nedosahují
vůbec dlouhého věku. Rovněž ti, kdož jsou zvláštními
chodci, nevyznačují se znamenitým zdravím.
Professor Sargent radí proto, by přesně měřeny
byly údy těla dle jeho systému a ony, které ukáží se
býti abnormálními, aby podrobeny byly zvláštnímu cvi-
čení. Žáci měří se dvakráte za rok: na podzim a na
jaře, a vedle toho prováděny fotografické snímky. Aby
žáci mohli prováděti cvičení, jimiž by úměrně posilo-
vali buď končetiny, svaly a pod., k tomu mají
Američané celou řadu důmyslných přístrojů v tělocvi-
čnách nebo v domácnostech. Poněvadž několik žáků
podlehá týmž vadám, děje se cvičení po tlupách.
Cvičení provádějí se znenáhla obtížnější a postupně
i přesněji; klade se tedy také veliký důraz na tempo,
kterým cvičení jsou prováděna. Poněvadž se má při
žácích přihlížeti k rozvoji hbitosti, odvahy, chladno-
krevnosti, provádějí se ve školách hry, plování, bruslení,
jízda na koni a velocipedu. Dále učí se žáci pravidelně
běhati, skákati do výšky i na šířku i do hloubky, špl-
hati po provaze i tyči, skákati pomocí tyče a házeti
do cíle. Celkem vidíme, že Američané pečlivě se sta-
rají o vyučování tělocviku, u nás na obecných školách
dosti zanedbaného!
G. Böhm.
Besidka.
