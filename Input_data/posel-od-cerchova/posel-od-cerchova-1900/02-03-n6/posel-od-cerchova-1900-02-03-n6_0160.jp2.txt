litavsko samo do roka z oběhu stáhnouti, t. j. tedy
všechny pětky a padesátky, nyní nad úhrnný obnos
113 mil. zl. kolující.
Týmž císařským nařízením ze dne 21. září 1899
byla též vláda zmocněna ve shodě s vládou uherskou
vzíti z oběhu i poslední zbytek státovek v obnosu
112 mil. zl.
Oběh pětek a padesátek nesmí býti již rozmno-
žován, další vydávání jich je od 1. listopadu 1899
zastaveno, které však obíhají, mohou býti za nové
vyměňovány a u státních pokladen vydávány.
Skutečná jich stažení a výměna za jiná zákonná
platidla prostřednictvím Rak.-uherské banky bude
nařízeno vládou, jakmile náhrada za ně bude hotova.
K náhradě jich vydají vlády za 32 mil. zl. nových
stříbrných pětikorun a za 80 mil. zl. vydá Rak.-uh.
banka bankovek 10korunových.
Pětikoruny razí se v poměru 900:100 o váze
24 g (z 1 kg minc. stříbra tedy 422/ kusu), pouze
na účet každého státu, v úhrnném obnosu v Předlitavsku
22.4 mil. a v Uhrách 9.6 mil zl. Rak.-uher. banka
vydá každé vládě tento obnos ve střibrných zlatnících,
jež vlády ihned odvedou mincovnám k ražení pěti-
korun a splatí bance stejné obnosy ve zlatých dva-
cetikorunách.
V soukromém obchodě není nikdo povinen při-
jímati pětikoruny v obnosu nad 250 korun.
Bankovky 10korunové smí banka rak.-uher.
vydati jen na místě pětek a padesátek, které dle
smlouvy s oběma vládami z oběhu vzíti má, a co
možná stejnoměrně s tímto stahováním státovek.
Bankovky 10korunové smí banka k stažení
státovek vydati jen do obnosu 80 mil. zl., aneb jen
do obnosu 90 mil. zl., při čemž však musí za ten
obnos bankovek, který 80 mil. zl. převyšuje, zadržeti
(Dokonč.)
stejnou sumu v pětikorunách.
Zprávy různé.
Vyrovnávací konference sejde se dne 5. února
ve sněmovně poslanecké. Rozdělena bude, jak původně
bylo usneseno, ve dva obory: v český a moravský.
Českému bude předsedati ministerský předseda dr
Körber, moravskému ministr spravedlnosti bar. Spens-
Booden. A kde zůstal slezský odbor?
Nastoupením vlády Körbrovy nezměnil se nijak
poměr lidu našeho k vládě, která dosud ničím nedala
na jevo, že by chtěla odčiniti bezpráví, které předešlá
vláda spáchala. Dokud ale nenastane změna v chování
vlády k nám, není příčiny abychom my své chování
k ní měnili a zejména, abychom jí usnadňovali funkce,
ku kterým povinni nejsme. Týká se to hlavně pře-
nesené působnosti obcí. Ačkoliv jsou jednotlivci,
kterým je těžko vykládat o charakteru a hrdosti
občanské, přece jsme přesvědčeni, že většina pp.
starostů ví, co jest jejich povinností národní a ne-
budou konat vládě žádných služeb jiných, než ku
kterým zákon zavazuje.
Společný rozpočet na rok 1900 císařem schvá-
lený vykazuje v řádném rozpočtu 309,143.028 korun,
mimořádný 28,204.473 K, spotřeba kryje se výnosem
cel (roku 1897 činil 62 mil zl.) a příspěvky Rakouska
65.6 proc. a Uherska 34.4 proc.; kromě toho obnáší
náklad na bosenskou okupaci přes 7 mil. korun.
Jak se v Domažlickém hejtmanství potírá opo-
sice. Nově zvolené představenstvo obce Nevolické
u Domažlic žádá nás za uveřejnění této zprávy:
V obci naší zvoleno bylo dne 18. prosince minulého
roku nové představenstvo a výsledek volby oznámen
byl c. k. okresnímu hejtmanství v Domažlicích. Toto
vyzvalo nové představenstvo, aby se dostavilo dne
4. ledna 1900 do Domažlíc ke slibu. Představenstvo
obce Nevolické žádalo, aby podle §. 24. obec zříz
úředník hejtmanství sám do obce ku přijetí slibu
přišel. C. k. okr. hejtmanství uznalo oprávněnost
této žádosti a delegovalo ke přijetí slibu — učitele
z blízké obce, a ten se dne 25 ledna 1900 do obce
Nevolické dostavil. Uvědomělí občané Nevoličtí však
složení slibu odepřeli, poukazujíce na zákon, který
praví výslovně, že slib přijmouti má buď správce
okresního úřadu sám nebo některý úředník jím vy-
slaný. Je tedy obec Nevolická první obcí v celém
království Českém i v celém Rakousku vůbec, kde
ke přijetí slibu delegován byl učitel. Proti neslýcha-
nému jednání tomu podá obec Nevolická stížnost, a
stav učitelský rovněž postará se o to, aby jeho při-
slušníci od okresních úřadů politických k posílkám
užíváni nebyli.
Z naší opposice. Jak známo, bylo zde ubytováno
četnictvo z Haliče, čímž obec Domažlická měla některé
výdaje. Proti tomuto ubytování na náklad obecní
podala obec z rozhodnutí okres. hejtmanství stížnost
k místodržitelství, které ji však zamítlo. Podobně
stížnost v příčině vedení evidence vojenských dovo-
lenců proti rozhodnutí okres. hejtmanství byla
místodržitelstvím zamítnuta. Jak se dovídáme, podá
obec stížnost proti oběma rozhodnutím. Žádáme,
by se nám všechny podobné případy sdělovaly, aby
veřejnost věděla, jak vláda provádí ty „smiřovačky“.
Manifestační schůze pošumavského učitelstva,
sdruženého ve spolcích krajinských skupin VIII a
IX., svolána bude do Klatov na neděli dne 11. února
t. r. Ve jmenovaných skupinách sdruženy jsou jednoty
učitelské těchto měst: Blovice, Kralovice, Plzeň, Přeš-
tice, Radnice, Stupno, Rokycany, Domažlice, Horažďo-
vice, Klatovy, Nepomuk, Sušice, Strakonice a Volyň.
Místní odbor Nár. Jednoty Pošum. konal dne
31. ledna o 8. hod. večer členskou schůzi ve spolkové
místnosti v hostinci p. Fr. Görga, v níž promluvili
a velmi pozoruhodnou látku snesli členové výboru
pp. prof. V. Kebrle, uč. F. Král o úkolu odboru po
stránce kulturní a pp. P. M. Mühlstein, převor, a
MUDr. G. Halík po stránce hmotné. Schůzi zahájil
předseda odboru p. P. Hana vřelými slovy, načež
uchopili se slova jednotliví řečníci. Ku každému pro-
slovu navázán byl přítomnými členy velmi zajímavý
a čilý rozhovor. Jednohlasný úsudek byl po skončené
debatě, že tak věcné a zdařilé schůze dávno zde
nebylo. Dnes přestáváme na této zprávě z příčin
technických, v příštím čísle přineseme obšírnější
referát.
Vzácné jubileum. Nestor Česko-slovanských básní-
ků a spisovatelů, sídelní kanovník na Vyšehradě vdp.
Beneš Method Kulda, oslaví 16. března osmdesáte
narozeniny. Velikých zásluh získal si sbíráním Mo-
ravských národních pohádek a svou vlastenecky-budi-
telskou činností jako vzorný kněz vlastenec.
Vyznamenání. Ústřední řiditel panství v Černo-
vicích p. Jos. Ullmann z Kouta na Šumavé, jmenován
byl dvorním radou.
Čestnou jubilejní medaili obdržel od presidia místo-
držitelství král. Českého za věrné 40leté působení ve
službě školní p. Gabriel Řimsa, řídící učitel v Dlážďově.
Duchovenský věstník. Za faráře ve Lhotě Zelené
(Grün) na Šumavě potvrzen byl pan Roman Balouschek,
dosud administrator ve Staševě u Poličky. Je to týž
němec, k vůli němuž odstrčeni byli starší, zasloužili
a oblíbení domácí kandidáti pp. kaplani Tomáš Wald-
man v Janovicích n. Úhl. a Václav Gödde v Loučími
proto, že česky cítí.
Šňatky. Dne 5. února o 11. hod dopol. slaví
sňatek svůj v děkanském chrámu Páně p. Frant.
Zbíral, podstarší v městském pivovaře se slč.
Aloisií Fastrovou, dcerou měšťana zdejšího
p. Aug. Fastra. — V týž den slaví sňatek svůj
v děkanském chrámu Páně p. Václav Fiala,
c. k. kancelista státních drah, se slč. Gizelou
Hausnerovou, dcerou po zdejším rodáku p. J.
Hausnerovi, c. k. vrchním inženýru. — Dne 7. února
o 4. hod odpol. oddáni budou v chrámu Páně v Nové
Kdýni p. Bohdan Vlček, obchodník a slč.
Mařenka Brunerova.
Úmrtí. V Chuděnicích zemřel v pátek dne 26.
m. m. p. Václav Janda, klíčník hrab. Černína
n. o., majitel záslužné medaile, v úctyhodném věku
84 let.
Valnou hromadu koná dobročinný vlastenecký
spolek paní a dívek „Božena Němcová“ v Domaž-
licích dne 7. února ve středu o 3. hodině odpol. v
místnosti „Pracovny“ v domě p. inž. F. Peka (ulice
Boženy Němcové).
Veškeré hospodářské korporace, které se o před-
nášky kočovných učitelů českého odboru rady země-
dělské ucházeti hodlají, se upozorňují, aby přihlášky
své podávaly nejméně dva měsíce před projektovanou
přednáškou přímo českému odboru rady zemědělské.
Seznam přednáškových themat kočovných učitelů pp.
Purgharta a Dumka vydán byl loni tiskem a zašle
se hospodářským spolkům na požádání zdarma.
Čítárna bude nyní otevřena ve středu od 5—7.
hod. večer, v pátek od 4—6 hod., v neděli a svátek
od 10—12 hod dop. a od 1—7 hod. več. Na přání
obecenstva bude vyvěšena v místnosti pokladnička
pro dobrovolné příspěvky na udržování čítárny.
Nechoďte do Vídně! Vídeňský časopis „Slovan“
píše: Jest až úžasnou lehkomyslností, s jakou se naši
lidé vypravují do Vídně hledat místo a zaměstnání.
Velká většina českých lidí má za to, že ve Vídni
najde dříve místo a zaměstnání, než v některém ma-
lém městě venkovském anebo v Praze. Tomu ale tak
není. Ve Vídni jest stále tak velká řada nezaměst-
naných a čekatelů nejrůznějších zaměstnání, že vy-
praviti se do Vídně hledat místo, znamená jíti za
velkým sklamáním. Vznášíme na české časopisy, na
české starosty, kněze, učitele a vůbec na každého
snažnou prosbu, aby poučovali lid, aby nechodil do
Vídně dříve, dokud zde nemá místo zajištěné. Prosba
naše vychází z opravdové litosti nad těmi sty a sty
ubožáky, kteří k nám do roka přicházejí s pláčem
a prosbou o podporu a pomoc. Vydali se do Vídně
s posledním krejcarem. Zaplatili si dráhu, zaplatili
po případě zprostředkovateli míst za nocleh a stravu,
a když poslední haléř ve Vídni utratili, nenaleznuvše
místa, octli se přímo v zoufalém postavení, nemajíce pe-
něz na cestu zpáteční, ani peněz na kousek chleba, jsouce
bez přistřeší, bez přátel a bez porady. Děje se tak slu-
žebným děvčatům, děje se tak dělníkům, děje se tak
absolventům středních, odborných, ba i vysokých
škol. Mnozí zanesli pak do zastavárny poslední lepší
kousek šatstva, a na konec se stalo, že lidé studovaní,
nenaleznuvše místa jinde, z hladu šli zametat ví-
deňské ulice anebo šli na stavby podávat cihly. Jest
třeba hlásati našemu lidu, že ve Vídni nikdo na ni-
koho nečeká.
Proti pochvalným dekretům u učitelstva ostře
vystupuje „Školský Obzor“, i proti tajné kvalifikaci
a žádá práva a svobody, kterých požívá každý své-
právný občan.
Politický spolek „Budoucnost“ v Domažlicích
odbývati bude svoji celoroční valnou hromadu dne
4 února 1900 o 2. hod. odpol. v místnosti spolkové
p. Jos. Antoše „na Kopečku“. Program: Volba před-
sedy a nového výboru. Zprávy spolkové. Volné
návrhy.
Kontrolní shromáždění v Čechách, jak sděluje
se z vojenských kruhů vídeňské „Inf.“, bude se
konati budoucně bez přítomnosti obecních starostů.
Dle dobrozdání zemského velitelství v Praze, jež
zasláno bylo ministerstvu zeměbrany, stačí úplně
četníci, aby zjistili totožnost osoby záložníkovy.
Z obchodní a živnostenské komory v Plzni. Od
1. ledna 1900 zavedena jest jednotná známka kolko-
vá s označením ceny v měně korunové pro vtisknutí na
účetní blankety i na nákladní listy železniční vytištěné
v soukromých tiskárnách. Ke vtiskování této kolkové
známky oprávněn jest v Čechách c. kr. kolkový úřad
v Praze, hlavní berní úřad v Plzni, v Kolíně a v Ústí,
pak hlavní celní úřad v Budějovicích a v Liberci.
Účetních blanketů i železničních nákladních listů opa-
třených kolkovými známkami v měně rakouské možno
i na dále užívati bez závady.
Co to? Dle výnosu c. k. poštovního ředitelství
pro království České ze dne 31. prosince 1899 smí
užívati se i pro dopisování si v tuzemsku dopisnic
s nadpisem: „Deutsche Reichspost.“ — Kam to
spějeme?
Poštovní známky. Staré známky poštovní ku
frankování dopisů a zásilek platí ještě pro měsíc
únor a březen, v kteréž době mohou se stále ještě
používati.
Vyhláškou ministerstev financí, obchodu a orby
ze dne 6. ledna ustanovuje se, že dovoz sacharinu,
krystallosy, cukerinu, sykosy a j. jest zakázán.
Školní plat byl zrušen v Písku.
Ve prospěch stávkujících horníků odevzdáno
organisací národního dělnictva v Domažlicích 29 K,
k nimž připojen jest i příspěvek hostů „u Bartušků“
v dolejší místnosti 2 K 14 h. Jest žádoucno, by
ostatní obecenstvo zdejší konalo svoji povinnost a
podnikalo samo mezi sebou sbírky dobrovolné ve
prospěch svrchuuvedený. Obnos zaslán svému účelu.
Divadlo. Sbor dobrov. hasičů v Osvračíně pořádá
v neděli dne 11. února v hostinci p. Mat. Sklenáře
ve prospěch spolkové pokladny divadelní představení:
„Mistr Bedrník a jeho chasa“. Po divadle taneční
zábava.
Věneček Měšťanské Besedy zdejší, jež odbýván
byl dne 1. února v sále „u Černého koně“, těšil se
přítomnosti četné společnosti domažlické. Dámy
dostavily se vesměs v úpravě jednoduché však vkusné.
Tanec nebral konce, neboť s generací mladší závodili
i starší bez únavy. Hudba hasičská u večer ten držela
se znamenitě.
Domácí zábava v místnostech zdejšího nádraží
odbývá se dne 10. února. Zajisté každý chová upo-
mínku na zábavu minulého roku pořádanou a neo-
pomene letos opět se dostaviti, zvláště když čistý
výnos věnován bude dobročinným účelům Přípravy
jsou v plném proudu. Se zvaním právě se začalo.
Při nepříznivém počasí budou státi dostavníky na
náměstí a od 7. hod. večer k nádraží jezditi.
Masopust v Domažlicích a okolí. Ples národní
dělnické besedy „Petr Fastr“ 4. února „u Černého
koně“. — Ples dobrov. sboru hasičského 11. února
„u Černého koně“. — Ples „přátel myslivosti“ 17.
února „u Černého kone“. — Taneční zábava odboru
Nár. Jedn. Pošumavské 4. února v hostinci „u Stej-
spalů“ v Trhanově. — Věneček sladovníků parostroj-
ního pivovaru v Koutě 10. února na Střelnici. —
Taneční zábava dne 6. února v hostinci p. Frant.
Šindeláře v Novém Postřekově. — Druhá zástěrková
zábava tělocvičné jednoty „Sokol“ v Kolovči dne
18. února u br. Jos. Kubáta.
Našim spolkům veteránským Spolek vojenských
vysloužilců v Kněžmostě pochopil svou vlasteneckou
povinnost a rozešel se, aby změněn byl ve spolek
podpůrný, který na dále nebude representovati žádné
ideje spolků veteránských. Usnesení toto odůvodňuje
následující resolucí: „Jsme si vědomi své národní
povinnosti, kdy drahý národ náš byl do nejhlubší
míry uražen, kdy mužové z našich řad jsou nuceni
hlásiti se cizím slovem „hier“, a následkem toho dá-
váme průchod citům, jež v srdci našem proudí, a
usnášíme se, aby spolek náš změněn byl ve spolek
podpůrný, ve kterém by se zračilo smýšlení národní,
které by nás sblížilo s ostatními spolky, s nimiž chce-
me kráčeti ruku v ruce, pojeni jsouce mocným poutem
lásky k národu.“ Krásná tato slova sdělujeme s českou
veřejností a doufáme, že neostanou ojedinělá.
Pozor na peníze! V některých městech kolují
již falešné koruny i 20haléře. Jedině po zvuku lze
je rozeznat.
Nové umělecké dopisnice vydal právě chromolit.
uměl. ústav Th. Böhma v Novém Městě n. M. s názvem:
„Slovanský trojlist“, provedený ve velmi skvostném
barvotisku dle originálů akad. malíře K. V. Mutticha,
obsahující 3 lístky: „Kde domov můj“, „Hej Slované“
a „Sbratření Slovanů“, ve vkusné obálce. Cena 40
haléřů.
Stávka hornictva v ničem se nezměnila. Jen
trochu napnutejší nálada zmocnila se stávkujících.
Vůdci dělnictva působí se na zástupy, by zachovaly
klid. Jedna schůze dělnická byla pro útoky na vládu
rozpuštena. V Kladně stávkuje 2508 dělníků. — Také
v okolí Karlových Var stávka trvá nezměněně dále.
Pořádek nebyl dosud v ničem porušen. — V Mostu
stávkuje 2592 mužů, v Duchcově 5412, v Chomutově
358, ve stříbrském revíru 4848, v rokycanském 341.
v karvinském a moravsko-ostravském přes 27 000.
Nouze o uhlí pociťuje se na všech stranách. Také v
Bavorsku bylo nuceno několik závodů omeziti práci
pro nedostatek uhlí z Čech.
Co všechno ještě se zdraží. Vyrabitelé deštníků
se usnesli, že zdraží deštníky o 20—30 procent, vy-
mlouvajíce se na to, že cena hedvábí a vlněných
látek byla zvýšena. Pořídíme si tedy plátěné — ny-
nější móda snad to dovolí
Kritický den má býti dle Falba 14 února; v
2. polovici února mají býti velké vánice, vůbec ne-
stálé počasí, dešt a sníh, ba i bouře
