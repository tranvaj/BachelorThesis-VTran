pro svéprávnost a volnost tohoto království. Národ
český nikdo nepřemůže. Nepodařilo se to dříve, tím
méně v dnešní době je to možno. Rosteme, sílíme,
mohutníme a máme odvahu v další boj! Voláme s
básníkem Sv. Čechem: „Nevěřme nikomu na světě
širém . . . Věřme jen sobě, své práci a píli, věřme
jen svatému nadšení v sobě!“
Vyznamenání. Obec Postřekovská jmenovala za
dobrodiní, jež tamní chudé školní mládeži prokazují
a za lásku a přízeň již obci té vždy na jevo dávají,
P. T. slovutného pana Vratislava Pasovského, archi-
tekta a starostu K. C. T., pana Antonína Noska ml.,
továrníka, a pana Václava Ruttnera, vrchního úředníka
banky „Slavie“ vesměs v Praze, svými čestnými
občany.
Česká opposice. Dnem 1. t. m. zastavilo pře-
nesenou působnost v království českém 111 okresů,
57 měst a 100 obcí.
Na zřízení pomníku J. V. Jirsíka biskupa bu-
dějovického sebráno dosud 27.753 zl.
Učitelstvo chystá se k novým manifestacím, na
Moravě k novému sjezdu, aby přijaté resoluce byly
provedeny a splněny. Jde také napřed o to, aby
organisace učitelského stavu byla co nejpevnější v
každém okrsku. Stále více opětují se případy, že
mladší učitelé raději zavčas opouštějí stav svůj,
takže jak známo vydán zákaz, že nemají býti při-
jímáni do železniční a berní služby! Tím arciť ne-
rozřeší se palčivá otázka učitelská, ani lhostejností
těch, jimž záležeti má na lepší budoucnosti mládeže
a celého národa.
Vybírání daní obstarává od 1. ledna t. r. sám
c. k. berní úřad zdejší pro město i obce venkovské
Již tomu řada let co uznány místnosti tohoto
berního úřadu za nedostatečné, než do dneška nevíme
z ohledu jakého zůstaly nezměněny. Nyní, kdy k
placení daní poplatníci odkázáni jsou na určité dny,
ukazují se místnosti ty zcela nedostatečnými, poněvač
většina poplatníků musí čekati v průvanu, průjezdu
soudní budovy aneb tísniti se v příšerné předsíni
berní kanceláře, kde před několika dny zdejší občan
H. dokonce o svůj klobouk přišel. Žádáme naše
zástupce ve městě a v okresu, by se této nepřistojnosti
opřeli a c. k. finanční erár donutili k nápravě, aby
poplatníci při placení daně ztrátou zdraví neb ma-
jetku ohrožováni nebyli.
Poplatníkům k upozornění. Zdejší c. k. okr.
hejtmanství vydalo následující vyhlášku: Následkem
oznámeného odepření vybírání daní od 1. ledna 1900
počínaje, přenáší se výkon individuelního vybírání
daní a přirážek zemských, okresních, pak okresních
školních, jakož i poplatků k obchodní komoře a tax
vojenských v tamní obci předepsaných na berní
úřad v Domažlicích a ustanovuje se k tomu den
od 6.—15. každého měsíce v úředních hodinách
a sice od 8. do 12 hod. dopol. a od 2. do 5. hod.
odpol., vyjímaje neděle a svátky na tento den při-
padající, v kterémžto případě platí následující den
za den odvodní. Poplatníci se upozorňují, že grun-
tovní daň splatná jest v měsíčních lhůtách 1.
každého měsíce, domovní daň třídní, do-
movní daň činžovní a domovní daň 5%
splatná jest ve čtvrtletních lhůtách v před, tedy
1. ledna, dubna, července a října 1900, všeobec-
ná daň výdělková taktéž ve 4. čtvrtletních
lhůtách 1. ledna, dubna, července a října 1900 v před,
daň rentová a osobní daň z příjmu
(mimo ze služného) splatná jest vždy s polovicí,
dne 1. června a 1. prosince 1900. Nedodržení těchto
lhůt má za následek ve smyslu zákona ze dne
9. března 1870 ř. z. č. 23 ve 14 dnech povinnosť
k placení úroků z prodlení a po 4 nedělích exekuční
vymáhání nedoplatků.
Spolek ku podporování chudých studujících, je-
hož změněné stanovy došly schválení vys. c. kr.
místodržitelství, přiložil sobě jméno „Tuhošť“ a
bude konati valnou hromadu dne 2. února v budově
gymnasijní odpoledne o 2. hodině.
Čítárna Českého Lidu. Nebylo hned tak literárního
podniku, jenž by si byl zjednal tak rychle všeobecné
přízně a popularity v nejširších lidových vrstvách
jako právě nová tato, Bursíkem a Kohoutem založená
knihovna lidové četby. Volba látky i neobyčejná
levnosť přispívají k tomu měrou nemalou. Prokop
Chocholoušek, jímž knihovna zahájena, byl ode dávna
nejoblíbenějším spisovatelem a romanopiscem lidovým.
Knihovny vydán právě sešit 4., jímž také počínají
se již vypláceti haléřové kupony ve prospěch Ústř.
M. Šk., národních jednot Poš. a Severoč. a spolku
Komenský ve Vídni a upozorňujeme odběratelstvo
Čítárny, aby kupony ty pilně schovávalo a uvedeným
jednotám odevzdávalo.
Z akademického spolku „Chod“. Příjemný večer
uchystali zdejšímu obecenstvu naši akademikové dne
6. t m. zdařilou souhrou Štolbovy veselohry „N a
letním bytě“. Vedle již osvědčených sil z dám-
ského světa, slečen Teringrové, Kovářové a Pokorné,
debutovaly ten den slečny Kautská a Šolarová vedle
pánů Neumanna, Růžka, Ševčíka, Pešky a Solara.
Souhra, sans phrase, byla přímo překvapující, pová-
žíme-li, že většina herců dostávala první křest. Všichni
se činili, aby představení dopadlo dobře, aby takto
se ukázalo některým „přítelíčkům Chodu“, že i bez
nich a přes ně lze něco v Domažlicích kloudně sehráti.
Chtěje promlouvati o hře jednotlivců, musím jen
opakovati lichotivé řeči o každém. Jak obvykle, tak
i tentokrát s jistotou a routinovaností se nám před-
stavila slč. Teringrová v úloze pí. Kapičkové, slč.
Kovářová znamenitě si zahrála na presidentku a
slč. Pokorná dobře se vžila v roli Berty, choti
professorovy. Nejlepší naděje vzbudily dcerušky pí.
Kapičkové: slečny Kautská a Solarová. Ký div, že
také páni herci se činili, aby nezůstali za svými
kollegyněmi. Pan Neumann ukázal, že znamenitě
by dovedl choditi „pod pantoflem“, p. Růžek přiro-
zeně podal postavu omrzelého rady poštovního, kdežto
úloha Dr. Česala velice dobře se hodila p. Peškovi.
Pan Ševčík se slč. Pokornou velmi zdařile zahráli
si na šťastný párek manželský a p. Šolar dobře
pojal úlohu hostinského. Summa summarum: Citili
jsme z celého představení příjemné teplo a nadšení,
s jakým se všichni pohybovali na jevišti, a jest si
jen přáti, aby dobří naši ochotníci a ochotnice divadelní
nezapomněli na nás o Velikonocích. Na konci malou
poznámku: S povděkem zaznamenáváme, že ke zdaru
večera přispěla valně neobyčejně četná návštěva
obecenstva, které sešlo se v počtu neočekávaném.
Naši akademikové dostali tím jakousi satisfakci za
netečnost a lhostejnost, s jakou přijata byla poslední
jejich veřejná přednáška kol. Ševčíka: „O důležitosti
a nutnosti české university na Moravě.“ Zajímavá,
přímo drasticky koncipovaná přednáška zasluhovala
jiný osud, než aby vyzněla skoro na prázdno mezi
čtyřmi stěnami sálu. Doufáme pevně, že bude příště lépe.
Úmrtí. Dne 2. ledna zemřel v Staňkově tamní
hostinský a řezník p. Jakub Zídek ve věku
63 roků.
Na celé osadě Domažlické narodilo se r. 1899
269 dítek, mezi nimiž 9 mrtvě rozených; zemřelo
212 osob, mezi nimiž 24 cizých; sňatků bylo 67.
Pro vánoční nadílku žáků Matičních škol v Bli-
žejově a Pelechnách došly další dary od Občanského
klubu v Plzni 9 zl. 50 kr., a od pp. Dr. F. Wellnera a
Stan. Boučka, c. k. soudního adjunkta po 1 zl. V
předešlém výkazu při značce N. N. v N. byl vynechán
obnos 27 zl. 50 kr. Vánoční slavnost konala se v Bližejo-
vě dne 1. ledna a v Pelechách dne 6. ledna. V Bližejově
bylo rozdáno 26 žákům kabáty a kalhoty, 6 párů bot,
38 žakyním šaty a 7 párů střevíců; v opatrovně 5
šatů pro dívky, 20 šátků, 8 párů bačkorek a hojně
hraček. Mimo to cukroví, ořechy, fiky. Vánoček
rozdáno 70 — V Pelechnách obdržely všechny děti
oblek a sice: 11 chlapců a 19 děvčat, 7 chlapců
dostalo boty, 13 děvčat střevíce. Též rozdáno 30
vánoček a jiných menších darů. Dle stávajících
prostředků obstará se ještě více obuvy, již dětem
nejvíce třeba.
Z Mrákova. Na svátek Zjevení Páně, dne 6.
ledna odpoledne byli jsme svědky utěšené slavnosti
vánočního stromku na Pelechnách, kterouž uspořá-
daly naše přední národní jednoty, totiž Ústř. Matice
Školská a Národní Jednota Pošumavská Obě jme-
nované jednoty zastupoval vdp. P. M. Mühlstein,
převor augustianského kláštera domažlického, jenž
nedbaje hrozného nečasu a krkolomné cesty s na-
sazením svého zdraví na Pelechny zavítal. Slavnosti
súčastnili se v hojném počtu Češi z Pelechen, z Krás-
nice a z Mlýnečku, dále oba duchovní z Mrákova a
p. řídící učitel J. Císler. Slavnost měla průběh velmi
dojemný; kolem osvětleného a hojnými pamlsky
ověšeného stromku seskupily se dítky školy Pele-
chenské a mile pobavily přítomné pečlivě nacviče-
nými zpěvy a deklamacemi. Na to proslovil veledůst.
p. převor velice procítěnou řeč, jež šla v pravdě
ze srdce a doufáme také k srdci všech přítomných,
v níž líčil význam vánočního stromku a záslužné
snahy Ústřední Matice Školské, již případně přirovná-
val k chudé matce, která na zdárné vychování svých
dítek vše obětuje. Poděkováním jedné žačky, modlit-
bou za všecky dobrodince a závěrečnou řeči místního
p. učitele, kterouž děkoval všem za hojnou účasť
a rodiče vybízel k vděčnosti, slavnost skončena.
Podotýkáme ještě, že všecky dítky počtem 29, byly
poděleny úplným teplým oděvem, obuví a vánočkami.
Tak bohaté vánoční nadílky se dítkám Pelechenským
sotva kdy dostalo.
Z veřejné knihovny král. m. Domažlic. Žádá se
důtklivě, aby všichni, kdo mají vypůjčené knihy
déle 14 dnů doma, vrátili je v neděli, 14. ledna
a příště aby již nikdo knih déle nepodržoval. Rovněž
upozorňuje se ještě jednou, že každá kniha má býti
opatřena slušnou obálkou a na tu napsati se
má správně úplná signatura knihy. K těm, kdo
knih v čas vraceti nebudou, pošle se pro ně posel
na jejich útraty.
Ples „Tuhoště“, spolku pro podporování chudých
studujících zdejšího vyššího gymnasia, minulý úterek
pěkně se vydařil. V sále „u Černého koně“, vkusně
vyzdobeném, sešlo se našim studujícím nejen hojně
mladistvých tanečnic, ale i četná vybraná společnost
z města a okolí. Hudba střelecká dovedla rozohniti
k tanci i dospělé účastnice a účastníky plesu, a tak
brzy rozproudila se svěží zábava, jež až do pozdních
ranních hodin potrvala. Výtěžek plesu rovněž uspokojil
— dostaneť se chudým našim studujícím na sto
zlatých, jež pokladně „Tuhoště“ připadnou. Zásluha
tak skvělého výsledku patří především těm, kdož
nezištnou pomocí a četnými dary, ke zdaru plesu
přispěli.
Věneček odboru Českoslov. obchod. besedy v
Domažlicích pod protektorátem slav. obchodního
gremia král. města Domažlic odbýván byl dne 7.
ledna t. r. v sále hotelu „Šumavy“ za účinkování
osvědčené kapely ostrostřelecké. Věneček tento vydařil
se nad očekávání stkvěle, též zábava byla v plné
míře veselá. Každého návštěvníka překvapila jedno-
duchá ale úpravná dekorace sálu, v čele jehož vypínal
se v háji květů bůh obchodu Mercur. Dále nás pře-
kvapila dekorace sestávající s několika tisíc pohledních
lístků i z krajů dalekých, souladně v rozličné obrazce
složených. Ku konci musíme doznati, že každý
návštěvník byl úplně uspokojen a zaslechli jsme
z více úst, by podobný věneček i léta budoucí
pořádán byl.
Zbytečná vydání učitelstvu dosud ukládaly úřady
i tím, že žádaly, by žádosti o zvýšení služného byly
kolkovány. Jak nejnověji sdělují některé učitelské
listy, není potřebí takového vydání, jestliže oznámení
takové učiní správa školy ve formě úředního přípisu
sobě nadřízenému úřadu.
Valná hromada sboru dobrovolných hasičů
v Domažlicích odbývána byla v neděli dne 7. ledna
t. r. v místnosti spolkové br. Josefa Vrby. Starosta
spolku inž. p. Frant. Pek uvítav přítomné, zahájil
schůzi po 2. hod. odpol. za přítomnosti protektora
jednoty a starosty města p. Petra Hany a 67 členů.
Zápis řádné valné hromady ze dne 8. ledna 1898
po přečtení schválen. Ze zprávy jednatelské, již
přednesl br. Václav Wimmer, vyjímáme následujicí:
Jednota čítala koncem roku 1898 237 členů a sice:
3 čestné, 14 zakládajících, 116 přispívajících, 102
činné a 2 vysloužilé. Během roku 1899 ubylo 18 členů:
2 zakládající, 8 přispívajících, 8 činných, přibylo
pak 26 členů: 18 přispívajících, 6 činných a 2 vy-
sloužilé, tak že sbor koncem roku 1899 čítá členů:
3 čestné, 12 zakládajících, 126 přispívajících, 100
činných a 4 vysloužilé; úhrnem 245 členů. Z těchto
pojištěno u zemské ústřední jednoty 94 členů. Stav
členstva ku porovnání s rokem minulým jeví se o
8 členů větší. Sbor byl v roce 1899 činný a mimo
obvyklá svá vystoupení súčastnil se dne 9. července
svěcení stříkačky nově zřízeného sboru v Ouboči.
Požární hlídky vyslal dne 4 února do Spálených
mlýna, dne 28. července do Radonic, kde členům,
toho požáru se súčastnivším, za vydatné služby hasicí
a ochrané, zvláště br. Václavu Ebenstreitovi a Václ.
Zimmrovi dostalo se pochvalného uznání a též sboru
zaslán od obce Radonické pochvalný list. Třetí po-
žární hlídka vyslána směrem k Pašešnici. Dne 7.
května súčastnil se sbor slavnosti sv. Floriana a
skládání slibu hasičského. Dne 27. srpna župního
sjezdu v Zahořanech. Při všech veřejných církevních
slavnostech, o půlnoční a o trhu Martinském pořádal
sbor požárovou hlídku hasičskou. Po čas trvání zde
divadelní společnosti p. K. Kaňkovského konána
požární hlídka při představeních. Dne 29. ledna
pořádána zkouška Noslovy sprchové hubice jak se
stříkačkou ruční tak i parní. Cvičení pořadové
s nově přibylými členy konáno dne 29. května.
Praktických cvičení odbýváno odděleně dne 7. a
17. července s celým sborem a všemi stříkačkami,
cvičení večerní na „panském domě.“ Výbor správní
konal v uplynulém roce 5 schůzí výborových, v nichž
o potřebách a zájmech sboru pojednával. Jednatelem
vysloveny díky slav. obecnímu zastupitelstvu král.
města Domažlic za dar 327 zl. Též i všem příznivcům
sboru vysloveny vřelé díky, těm pak, jež tímto rokem
smrtí byli odvoláni z řad našich přispívatelů, věnována
8 členům čestná pohrobní vzpomínka. Zároveň vzdán
dík protektoru sboru p. P. Hanovi, dlouholetému
starostovi p. Frant. Pekovi a br. náčelníku p. Em.
Holýmu za jich horlivé působení v čele spolku.
Zpráva pokladny spolkové, vedená pokladníkem
p Josefem Ludvíkem, vykazuje příjem 839 zl. 59 kr.,
vydání 717 zl. 47 kr, pokladní hotovost 122 zl. 12 kr.
Stav jmění koncem roku jeví se takto: ve spořitelně
uloženo 321 zl. 72 kr., pokladní hotovost 122 zl.
12 kr., celkový stav jmění 443 zl. 84 kr. Zpráva
pohřební výpravy, již přednesl br. Jan Pavlík, vyka-
zuje příjem od 1. ledna do 31. prosince 1899
360 zl. 61 kr., vydání 56 zl. 47 kr, zbývá 304 zl.
14 kr. Do spořitelny uloženo 300 zl, na hotovosti
v pokladně 4 zl. 14 kr. Celé jmění pohřební výpravy
takto vykázáno: ve spořitelně uloženo zl. 2708 61,
pokladní hotovost zl. 41.4, úhrnem zl 2712.75 Dle
podaných zpráv přehlížitelů účtů, br. J. Ševčíkem,
shledány pokladny a jich vedení ve vzorném pořádku.
Ze zprávy dozorce náčiní, již podal br. místonáčelník
Ant. Pittermann, shledáno, že přibily k náčiní 2
sprchové hubice „Noslovy“, 5 plášťů pro členy vy-
jíždějící k požárům na venek, ubyla pak jedna stří-
kačka č. III., jež dodána do obecního pivovaru.
Než přikročeno k volbě, děkuje starosta p. Fr. Pek
za důvěru mu dosud prokazovanou a žádal přítomné,
by pro tentokrát upustili od volby osoby jeho za
starostu, an úřad ten, jak by mu náleželo pro příště
zastávati mu možno není, taktéž učinil br. náčelník
p. Em. Holý, jenž pro jiné zaměstnání, hodnosti se
vzdal Br. náčelník vylíčiv působnost a zásluhy dlouho-
letého nyní odstupujícího starosty vůči sboru, přednesl
návrh výboru na jmenování jej čestným členem
sboru hasičského, což za hlučného souhlasu všech
přítomných přijato Starosta překvapen, děkuje za
vyznamenání to a slibuje na dále pro sbor působiti,
jej ve snahách dobrých a šlechetných vždy a všude
podporovati a hájiti. Volba představenstva na návrh
br. mistonáčelníka Ant. Pittermanna a pokladníka
p. Josefa Ludvíka provedena za souhlasu přítomných
hromadně, členové výboru a přehlížetelé účtů voleni
lístky Správa spolková sestává nyní takto: Starosta
p Emanuel Holý, obchodník a člen městské rady,
místostarosta p. Karel Trnka, obchodník a člen obec.
zastupitelstva, jednatel p. Václav Wimmer, malíř,
pokladník p. Josef Ludvík, mlynář a člen obec.
zastupitelstva, náčelník p. Ant. Pittermann, pekař a
člen obec zastupitelstva, místonáčelník p. Václav
Ebenstreit, hostinský. Výboří pp.: Jan Pavlík, Aug.
Kalous, Matěj Krištof, Josef Pelnář a Jan Skala.
Přehlížitelé účtů pp.: Jiří Šefčík a Ant. Štrec. Za
delegáty do okresní jednoty hasičské zvoleni akla-
