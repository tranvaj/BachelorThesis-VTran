Ročník XXIX.
V Domažlicích dne 17. března 1900.
Číslo 12.
POSEL UD
ČERCHOVA.
Domažlický týdenník.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
1 korunu 80 haléřů
čtvrtletně .
.
ročně .
7 korun 20 haléřů.
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
za hranice „ 2 koruny 46 haléřů
do Ameriky „ 2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Jménem Jeho Veličenstva Císaře!
C. k. krajský co tiskový soud v Plzni k návrhu
c. k. stát. zastupitelstva nalezl:
Článek „Přebytky sirotčích pokladen na okres.
vychovatelny“ v odstavcích od slov „Celá tato zále-
žitost“ až k slovům „hanebně okrádati“ a pak od
slov „Slepá naše“ až k slovům „si netroufá“ v ča-
sopisu periodickém „Posel od Čerchova“ ze dne 3.
března 1900 čís. 10 zahrnuje v sobě povahu skutko-
vou zločinu rušení veřejného pokoje dle §. 65. lit.
a) tr. z.
Zavádí se ve věci této řízení objektivní dle §.
493 tr. ř., schvaluje se dle §. 489 tr. ř. zabavení,
zapovídá se dle § 493 tr. ř. další rozšířování č. 10.
časopisu „Posel od Čerchova“ ze dne 3. března 1900
a nařizuje se dle § 37 zák. ze dne 17. prosince 1862
č. 6. ř. z. z. r. 1863 zničení zabavených výtisků.
Důvody.
V periodickém časopisu „Posel od Čerchova“
ze dne 3. března 1900 čís. 10 obsažený článek s ná-
pisem: „Přebytky sirotčích pokladen na okresní
vychovatelny“ v odstavcích od slov „Celá tato zále-
žitost“ až k slovům „hanebně okrádati“ a pak od
slov „Slepá naše“ až k slovům „si netroufá“ zahrnuje
v sobě povahu skutkovou zločinu rušení veřejného
pokoje dle § 65 lit. a) tr., poněvadž se v něm popu-
diti hledí k opovrhování správou státní a k nenávisti
k ní, a bylo tudíž navržené zabavení na základě
uvedeného zákonného ustanovení potvrzeno.
C. k. krajský co tiskový soud v Plzni
dne 8. března 1900.
ŠINDELÁŘ.
Zadlužení nemovitého majetku
v království Českém.
Proces padlé mělnické záložny bolestně se dot-
knul české veřejnosti. Odhalena tu hnisavá rána na
národním životě českého lidu, kterou zakrývati těžkým
bylo by prohřešením na samotném národu. Naši
otcové sténali pod ranami feudálních biřiců a pověst-
ných zámeckých „Franců“. Doby ty minuly a my
neznáme z těchto těžkých dob z vlastní zkušenosti
ničeho, jen co čteme. Rolnictvu dána byla nejen svo-
boda osoby, ale i úplná svoboda zacházeti dle vlastní
vůle majetkem od otců zděděným. Minulo od zrušení
roboty padesát let. Kdyby dnes robotní svazky pla-
tily, nebyli bychom se dožili podobného procesu,
jako byl proces padlé mělnické záložny. Co bude
z nás za 50 let? Jaké národní jmění odkážeme na-
šim potomkům? Rolnictvo české v počátcích svobody
neznalo svého nepřítele, který jej svůdně lákal k dě-
lání dluhů. Kdo by neznal, jak lehce se dělají dluhy,
a kdo by nevěděl, jak těžce se splácejí. Jak známo,
nesměl nikdo za dob feudálních řízení zatižiti nemo-
vitost svoji bez svolení vrchnosti. Do války pruské
rolnictvo v Čechách nemovitý majetek svůj příliš
nezadlužovalo, ale po válce r. 1866 s vyskytnuvším
se zlopověstným rozkvětem národohospodářským,
hlavně pak stavbou cukrovarů, rolnictvo v Čechách
přímo horečnatě hromadilo hypotéky na hypotéky.
Vždyť to nikdo nevidí, jen pan gruntovní.
Příšerná máme před sebou čísla za desítiletí od
roku 1871—1880. V té době zaneseny byly v království
Českém na majetek nemovitý následující hypoteční
položky:
r. 1871 72,944.486 zl. r. 1876 116,348 272 zl.
„ 1872 109,156.978 „ „ 1877 99,579.807 „
1873 115,773.541 „ „ 1878 89,521.242 „
„
1874 124,129.139 „ „ 1879 93,084.540
1875 130,965.550 „ „ 1880 100,397.000 „
Dívejme se na tuto smutnou řadu číslic. Nejdi-
vočejší rej dělání dluhů panoval od r. 1871 do 1876.
Pak nastalo znenáhla vystřízlivění. Zanášky hypo-
tečních dluhů v království Českém od r. 1877 počínají
klesati o značné obnosy. Podotýkáme ještě k tomu,
že ceny pšenice byly v těchto letech mnohem vyšší
nežli dnes.
Na pražském trhu platilo se r. 1872 za jeden
hektolitr
žita
pšenice
ječmene ovsa
11 zl. 36 kr. 8 zl. 75 kr. 6 zl. 35 kr. 3 zl. 68 kr.
Jděme nyní dále. V období od r. 1881 do 1891
zaneseno hypotečních položek v království Českém
následovně:
r. 1881 102,556.000 zl. r. 1886 103,333.158 zl.
„ 1882 105,257.108 „ „ 1887 96,647.412 „
„ 1883 95,506.613 „ „ 1888 96,140.071 „
„ 1884 98,404000 „ „ 1889 91,585.244 „
„
„ 1885 115,914 523 „ „ 1890 89,046.010
Zbývá nám ještě statistika z posledních 7 let.
Zaneseno bylo dále hypotečních dluhů v království
Českém:
67,500.336 zl. r. 1895 78,294.691 zl.
r. 1891
99,641.546 „ „ 1896 71,367365 „
„ 1892
74,690.116 „ „ 1897 80,259.504 „
„ 1893
85,941.495 „
„ 1894
Další statistiku po ruce nemáme. Nyní musíme
této věci jíti trochu blíže na kloub. Čtenářstvu musíme
vysvětliti, že veškeren nemovitý majetek v Čechách
zanesen jest do pozemkových knih, které jsou trojího
druhu. V Praze jsou desky zemské, do kterých jsou
zaneseny velkostatky. Krajská města, kterých je
v Čechách 22, mají pozemkové knihy pro tato města,
jest to většinou majetek stavební, domy těchto kraj-
ských měst. Konečně u každého okresního soudu
jest pozemková kniha, do které je zapsán majetek
venkova. Jaký je tedy vlastně dluh, který vázne na
veškerém nemovitém majetku, tedy na půdě a stav-
bách celého království Českého? To se ovšem na
vlas vyšetřiti nedá, nýbrž jen přiblížně, avšak celkový
obraz jest pravdivý, to jest: jestliže není dluhů víc
ve skutečnosti než jak na papíře, míň jistě ne.
Jak byly tyto dluhy na majetku nemovitém v krá-
lovství Českém vyšetřeny?
Nemovitý majetek v království Českém byl
hypotékami zatížen následovně:
Roku 1881 dluhovali velkostatkáři v Čechách
511,514.134 zl., krajská města 79,754.476 zl a venkov
740,993.295 zl.
Koncem r. 1893 dluhovali velkostatkáři 145
Praha s předměstími 138, krajská města 120 a venkov
8541/2 milionů zl. na hypotekách. Koncem r. 1894
vázlo na veškerém nemovitém majetku v království
Českém hypotekárních dluhů v obnosu 1.305,107.254 zl,
nových přirostlo r. 1895 27,231.361 zl., r. 1896
59,858.245 zl., r. 1897 34,921.022 zl. Byl tedy nemo-
vitý majetek v království Českém zatížen koncem
r. 1897 hypotékou v obnosu 1.427,117.882 zl.
R. 1858 bylo v gruntovních knihách v království
Českém zanešeno hypoték v obnosu 294,191.363 zl.
Nadělali jsme tedy na naši rodné půdě během okrouhle
40ti let hypotéčních dluhů v obnosu 1.132,926.119 zl.
Mnoho-li z toho připadá na lid český, nelze ovšem
rozhodnouti. Čísla ta zajisté každého čtenáře ochromí.
Jedinké pokolení zadlužilo v tak ohromné míře rodnou
půdu od předků zděděnou. Co bude s námi za 50
let? Co zdědí po nás? Jak známo patří pozemkový
Besidka.
O zlatém kontraktě.
Pověst z našeho kraje. Napsal Bedřich Holub.
Roku 1473 setkáváme se s četou Klatovanů před
pevným Pušperkem. Na hradě usídlil se loupežný rytíř
Břeněk z Ronšperka a na Hlohově. Odtud činil časté
nájezdy na zboží měst královských, až Klatovští se
Sušickými svrchu psaného roku proti rytíři a čeládce
jeho se zvedli, hradu dobyli a sbořili.
Před spustlým hradem oral sedlák Pavlík ze Spra-
vovic na panském gruntě z povinnosti robotní. Když
byl valný počet brázd vyoral, cítil v těle únavu. Zarazil
tedy vyhublé volky křiklavým „ejha, prrr!“ Otkou bláto
s pluhu seškrábav, posadil se na mez a z náprsní kapsy
své kazajky vytáhl tlustý krajíc černého božídárku.
Nasytiv se, položil se na znak, aby si trochu zdřímnul.
Když tak ucho jeho k zemi se přiblížilo, zaslechl k
úžasu svému pod zemí lidské hlasy. Přitisknuv ucho
k zemi těsněji, slyšel nyní úpěnlivé volání: „Kdo jste
dobrý, pomozte!“ Všechen vyděšen rozběhl se k
nejbližší chatrči za skálou pro motyku. Navrátiv se,
odkopal nejprve několik menších kamenů a brzy potom
narazil na velký kamenný poklop. Když i ten po delším
namáhání otevřel, vyšly z podzemního sklepení, plného
zlata a šperků, tři krásné panny. Byly to dcery býva-
lého pána hradu, jež se tu před nepřítelem ukryly,
však ven již samy, majíce východ zasypaný, dostati se
nemohly.
Brzy na to dověděli se lidé z okolních vesnic o
vysvobozených „princeznách“; i nastal z toho po celém
kraji nemalý poplach. Také k uchu krajských úředníků
z Klatov dostala se o tom zvěsť, a ti se brzy také
dostavili, by na místě „vyšacovali“ nalezený poklad.
Na sedláka usmálo se štěstí; vysvobozené panny
dávaly mu na vybranou: buď aby si za své namáhání
podržel všecko to nalezené zlato, stříbro a šperky,
aneb tolik že si může vzíti z panského gruntu, kolik
by se ho dalo koňmo za hodinu obejeti. Sedlák rozhodl
se pro grunt; aby však měl dar zajištěnější, chtěl hned
na to míti řádně sepsaný kontrakt. I daly mu vděčné
panny zlatými literami umělecky napsaný kontrakt, v
němž také zaznamenáno, že všichni majitelé darovaného
statku k nižádnému platu až do devátého kolena po-
tahováni nebudou. Brzy na to dlouhým podzemním
pobytem sesláblé panny na silném vzduchu onemocněly
a s životem se rozžehnaly. Těla jejich převezena do
Prahy, kde s velikou slávou pochována byla. A tak
stal se z chudého robotného sedláka velký pán.
Ale štěstí kvete někdy na krátko. Pražským pánům
zdála se odměna příliš vysokou, a zbohatlého sedláka
„citýrovali“, aby, vezma s sebou zlatý kontrakt, do
Prahy se dostavil; že prý se chtějí o správnosti kon-
traktu přesvědčiti. Sedlák, nenadáv se panského úkladu,
vydal se ochotně na cestu. Když přišel do Prahy,
vyhledal pány a podal jednomu z nich svůj zlatý kon-
trakt. Pán, když si byl kontrakt prohlédl, zmizel najednou
i s kontraktem, a žádný z přítomných o zmizelém
nechtěl ničeho věděti. Tak přišel sedlák o zlatý svůj
kontrakt. Potom mu dali náhradou jiný, ale již černým
inkoustem psaný a v tom mu „vyštípili“ jenom pár
kousků luk a lesů a něco více polí; z daní pak mu
odpustili jen ty drobnější.
Vynálezci novinářství. — První revue na světě.
Dle obecně přijatého mínění v Evropě, byl zárodek
žurnalismu v Římě, v podobě veřejných záznamů „Acta
diurna, Acta publica a Tabulae publicae“, v těchto
poloofficialních spisech Národa Královského. Novinářství
klíčilo i v „Annales Maximi“, řízených nejvyšším ponti-
fikem, jenž byl jak bychom řekli chefredaktorem. Konečně
po dlouhou dobu nosila ho Italie skrytě v těžkém
těhotenství, až spatřilo světlo světa v 16. století éry
křesťanské pod lisem tiskařů benátských.
Taková jest genesis novinářství dle západ. vyznání.
Bohužel, vymoženost tato, již si beze sporu při-
pisujeme, nám nepatří. Žurnalismus, jímž se pyšníme,
není dílem naším.
Podivuhodný vynález knihtisku, jenž lichotí samolásce
nás Evropanů, jest nepopíratelně plodnou myšlenkou
mozků orientalních. V této věci — jako i ve mnohých
jiných — jsme přišli příliš pozdě, abychom měli právo
chlubiti se, že jsme první. Guttenberg — nejinak než
jako Krištof Kolumbus — nebyl smělým novátorem,
jak si rádi dokazujeme.
Amerika byla národům asijským známa od dob
nepamětných, a genius mohučský nespodobil prvního
lisu tiskařského, jejž viděly oči lidské.
Abychom toliko některé vynálezy citovali: předešli
nás Číňané s vynálezem dělového prachu, kompasu,
porcelánu, ba i v umění tkáti látky, v kterémžto umění
jsou nám dosud mistry.
Třeba přiznati, že šla Evropa stezkou proraženou
již od dlouhých století mocným národem, nepopíratelným
otcem lidské civilisace, Čínou, či jak se ona sama
jmenuje „Cang Hoa“, květem středu,
