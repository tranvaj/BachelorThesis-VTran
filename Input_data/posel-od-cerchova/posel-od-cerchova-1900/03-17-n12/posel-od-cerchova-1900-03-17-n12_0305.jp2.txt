zítra v neděli dne 18. března v sále „u Cerneho
koně“ s tímto pořadem: 1. „Jak se hraje divadlo“,
dram. studie, přednese J. Kovář. 2. „Realismus v
básni“, napsal a přednese J. Vanderer. 3. „Eska-
motér a jeho famulus“, kouzelné duetto, přednese
Vanderer a Kovář. 4. „Láska a špagát“, moderní
ballada, přednese J. Kovář. 5. „Úvahy p. Krákory“,
komický výstup, napsal a přednese J. Vanderer. 6.
„Secesse“, učená úvaha s plastikou a deklamací, vy-
myslil J. Kovář. 7. „Dr. Mastikus“, napsal a před-
nese J. Vanderer. 8. „Opuštěný“, deklamace, před-
nese J. Kovář. 9. „Uhlíři“, časové duetto, přednese
Vanderer a Kovář. Po vyčerpaném programu násle-
dují další různé žertovné výstupy. V meziaktí kon-
certovati bude hudba. Z předprodeje lístků vidno,
že zábavný večer ten přivábí četnou společnost. —
Kovář a Vanderer jsou proslulí čeští humoristé. Jich
pouti po českých vlastech chvalně šíří jména jejich
z Prahy na venkov, ale nejznámějším stalo se puto-
vání jich po Americe. Až za ocean klestil si český
humor vítězně cestu mezi krajany našimi, kde ještě
nyní — po letech — stále jsou vzpomínáni. Před
rokem představili se veřejnosti naší plzeňští duetisté
Helmich a Votlučka, zítra uvidíme proslulé Pražany.
Jich humor jest vesměs jemný, salonní, žádnou hru-
bostí ani banálností neprovázený. Upozorňujeme tě-
mito několika řádky obecenstvo naše na v pravdě
rozkošný večer a zveme kazdého, kdož jest přítelem
zdravého humoru českého k účasti, nechcemeť, aby
po skutku, tedy pozdě již nikdo si vyčítal a litoval,
že zůstal doma. Tedy na shledanou!
Sokolský věstník. Sokolská župa Šumavská měla
v těchto dnech řádnou valnou hromadu v Nové Kdýni
za předsednictví starosty br. Emila Tšídy. Po zprávách
činovníků, jež schváleny, ustanoveno za příští sídlo
župy na rok 1900 král. město Sušice, a do starostenstva
župního zvoleni: br. MUDr. Jiří Brey starostou, Jan
Hromádko náměstkem, Jos. Gregoriades náčelníkem,
Josef Raisner jednatelem. — Ustanoveno, aby slet
župní s veřejným cvičením pořádán byl v Sušici a
zkouška cvičební tři týdny před tím v Klatovech.
Odcházejí z učitelství. Tato rubrika dobývá si
ponenáhlu domovského práva ve všech učitelských
časopisech českých i jiných. Svědčí o tom, jak se
učitelům dobře vede. V telegrafickém kursu jižní
dráhy v Marburgu je mezi 16 posluchači 10 učitelů,
kteří se zřekli povolání a připravují se k úřadu te-
legrafickému. A to po nové úpravě platů ve Štýrsku,
kde mnohem lépe placeni jsou než u nás.
Žádost učitele za policejního nadstrážníka. „Vyše-
hrad“ přináší tuto, zajisté pro učitelské poměry ka-
rakteristickou zprávu: Pravým křikem zoufalství a
žalobou na dnešní poměry učitelské, kterou podal
učitel, žádající po 16tiletém působení o místo poli-
cejního nadstrážníka. Je to učitel Matěj Svoboda ze
Somař, který podal žádost tu dne 2. února 1900 sl.
městské radě v Příbrami. Smutný to důkaz bídných
poměrů učitelských za nynějších časů, kde je vše
náramně draho, tak že učitel, aby nenechal svou
rodinu i sebe bídně živořiti, opouští raději své po-
volání a obrací se po lepším a výnosnějším po-
stavení.
Zase nové veteránské spolky pohřbeny! Po
velice známém příběhu s „hier“ a „zde“ začaly se
povážlivě třásti základy quo militaris vedení vyslou-
žileckých sborů po vlastech koruny svatováclavské,
a s potěšením konstatovati dlužno, že veliká jest síla
sborů těch, jenž přeměnily se ve sbory národní!
V posledním čase opětně odložily pozlátko na usne-
sení valné hromady v Poděbradech, Kolíně, Chlumci
nad Cidlinou, Jičíně, Prostějově atd. a dnes nejno-
věji zaznamenáváme, že i v Rokycanech přetvořen
bude spolek tento na spolek čistě občanský a pod-
půrný! Jen houšť! — Proslýchá se, že i v zítřejší
valné hromadě zdejšího spolku vysloužileckého podán
bude návrh, aby následoval spolek ten příkladů ji-
ných, by odložil uniformu a stal se čistě podpůrným!
„Hotel Rixy na Špičáku“ bude dne 1. června
1900 i s přikoupenou villou „Bednářkou“ veřejnému
používání odevzdán. Majitel p. dr. Tangel upravil
„hotel Rixy“ co nejútulněji s plnou elegancí; krásný
park před hotelem zřídil umělecký zahradník p. Stůna
z Klatov. V parku před hotelem nacházeti se bude
Lawn-Tennis, kuželnik a mocný vodotrysk.
Výroční valná hromada sadařské jednoty v Do-
mažlicích konati se bude dne 24. března 1900 po 7.
hod. večer v hostinci „u Regalů“ v tomto pořadu:
1. Čtení zápisu z minulé valné hromady. 2. Zprávy
funkcionářů: a) zapisovatele, b) správce sadů, c)
pokladníka, 3. Zpráva o vykonané přehlídce účtů.
4. Volba správního výboru a dvou přehlížitelů účtů.
5. Volné návrhy. Připomenutí: Kdyby se v ustano-
venou hodinu nesešel dostatečný počet členů dle čl.
12. stanov jednoty, bude se o hodinu později odbý-
vati druhá valná hromada v témž pořadu i při ne-
dostatečném počtu členů přítomných.
Divadlo. Tělocvičná jednota „Sokol“ v Kolovči
pořádá dne 25. března v sále p. Josefa Kubáta „na
Radosti“ divadelní představení: „Zmatek nad
zmatek,“ fraška v 5 jednáních od Augusta z Kotze-
bue, přeložil J. L. Turnovský. — Po divadle volná
zábava.
Řádnou valnou hromadu odbývá dne 25. března
o 1. hod. odp. v městské radnici Spořitelní a záložní
spolek (Raiffeisenový) v Klenči, s tímto programem:
1. Čtení zápisu z předešlé valné hromady. 2. Zpráva
starostova o stavu a činnosti spolku za r. 1899. 3.
Zpráva dozorčí rady v příčině účetní závěrky a roz-
vahy účtů za r. 1899, propuštění představenstva, do-
zorčí rady a pokladníka ze zodpovědnosti, a návrh
ve příčině použití čistého zisku a rozhovor stran
prodloužení lhůty dlužních úpisů. 4. Zpráva před-
stavenstva o společném nakupování, o hosp. strojích a
jich užívání členy. 5. Volby představenstva a vylo-
sovaných dvou členů dozorčí rady. 6. Rozhovor o
zemském pojišťovacím fondu Cisaře Františka Josefa.
7. Usnesení o zvláštní výhodě dětské spořivosti. 8.
Volné návrhy.
Nové dopisnice vydá letos opět ve prospěch
prací turistických čilý náš odbor klubu turistů. Upo
zorňujeme obecenstvo naše na vkusné lístky krojů
a písní chodských, zhotovených dle obrazů akad.
malíře Velce, které vyjdou v málo dnech v novém
nákladu, doplněny jsouce rozšířeným textem origi-
nelních písní v okolí. Dopisnice odborem vydané
nesou poznámku, že tyto vydal odbor klubu českých
turistů, a lze tudíž doufati, že obecenstvo snahu
odboru hojným rozšířením lístků podporovati bude.
Spořitelna městyse Staňkova vykazuje ve své
účetní zprávě za rok 1899 následující položky: Pří-
jem: kasovní hotovost z roku 1898 zl. 385.581/2,
vkladů učiněno zl. 30.347.791/2, hypot. zápůjček spla-
ceno zl. 293.10, na směnky splaceno zl. 21.120, záloh
na spořit. knížky splaceno zl. 950, úroků zapraveno
zl. 1193.25, z jiných ústavů vyzvednuto zl. 26.500,
různý příjem zl. 28.56; úhrnem zl. 80.118.29. —
Vydání: vyzvednuté vklady a úroky zl. 18.466.90,
uložené hypot. zápůjčky zl. 12.130, escomt. směnky
zl. 27.104, zálohy na spořit. knížky zl. 1200, do ji-
ných ústavů vloženo zl. 18.700, správní výlohy zl.
252.81; činí úhrnem zl. 77.854.71. Kasovní hotovost
31. prosince 1899 zl. 2963.58. Obrat peněz v roce
1899 zl. 158.673.
Poučnou vycházku do městských jatek a obecního
parního pivovaru koná v pondělí dne 19. března o
2 hod. odpol. zdejší Řemeslnicko-živnostenská jednota.
Změna držebnosti. Dům č. 59 na hoř. nám.
v Domažlicích po Václavu a Marii Ebenstreitových
vydražila dne 14. března za 12.510 zl. pí. Luisa
Čechová, majitelka obchodu.
Hostinec p. Jak. Forstra v Horšův Týně koupila
záložna tamní za 34.900 zl.
Změna firmy. Pan A. Schröpfer, společník p. J.
Knopfa, specielního koncessovaného závodu pro stavbu
vysokých továrních komínů v Klenči, vystoupil z
firmy této, tak že firma na dále se povede pod jménem
„Jak. Knopf a spol.“
Hraběcí parní pivovar v Koutě zrušil od 15. března
sklad svého piva v Chudivě a zařídil jej v hostinci
p. Václ. Urbana v Nýrsku.
Prodloužení lhůty ku používání poštovních, te-
legrafních a telefonních starých známek. Ministerstvo
obchodu ustanovilo, že poštovní, telegrafní a telefonní
známky cenné, které po uplynutí měsíce března 1900
ještě v majetku obecenstva budou, smějí býti v po-
štovní dopravě používány až včetně do 30. září 1900
vyjímaje novinové známky doručovací, blankety k po-
štovním příkazům, poštovní adresy průvodní, poštovní
poukázky a poštovní adresy průvodní s poukázkou na
dobírku v dopravě vnitrozemské a mezinárodní a ko-
nečně blankety na podávání telegramů na posečkanou.
Krádež. Známá dlouhoprsťácká eskamotérka
Panušková z Pašešnice, ukradla v neděli ráno z vy-
loženého skladu zdejšího obchodníka p. M. Wunše,
balík látky na šaty. Byla však pozorována a za zběhu
lidu dodána policii.
Spor sklářů v Haselbachu. V těchto dnech ko-
nalo se u okr. soudu v Domažlicích zajímavé líčení
o žalobě firmy Jan Ant. Ziegler a synové v Hasel-
bachu proti čtyrem z práce a z bytu vypovězeným
brusičům skla. Při líčení doznal zástupce obviněných
p. dr. Herman z Plzně, že žalovaní obdrželi ujednanou
čtvrtletní výpověď a prohlásil, že jsou ochotni byty
vykliditi, ale teprve pak, až majitel sklárny s nimi
řádně súčtuje. — Proti nároku na vrácení záloh na-
mítal zástupce žalovaných, že je majitel sklárny
povinen žalovaným odebrati a zaplatiti zásoby písku,
které musili při vstoupení do práce na svůj účet od
předchůdců odebrati. Oproti tomu uvedl zástupce
žalobcův, že žalovaní si písek koupili, že je jejich
vlastnictvím a že je na nich, aby si ho prodali. Po
průvodním řízení, kteréž trvalo nepřetržitě skoro osm
hodin, docíleno narovnání, dle kteréhož žalobce p.
Ziegler bezpodmínečně odvolal žalobu na zaplacení
záloh, bytu i skla v obnosu 3904 K, jakož i druhou
žalobu na zaplacení škody v obnosu 1066 K. Mimo
to zavázal se, že od žalovaných odebéře zásobu písku
za původní cenu, že jim do tří dnů súčtovanou mzdu
vyplatí a že žalované podrží až do 24. dubna v bytu
a sám že ponese výlohy soudní.
Nové světlo petrolejové, které překonává daleko
světlo elektrické, zkoušeno bylo tyto dny dle „Obnovy“
v Pardubicích. Petrolej asi 60 litrů zavede se v
uzavřených nádržkách pod tlakem 4 atmosfer rourkami
1 milimetru do zvláštních lamp, kde zvláště důmysl-
ným aparátem rozkládá vzduch žárová tělesa vyvozu-
jící světlo 500 normálních svíček. Pokusy s těmito
lampami konány byly v raffinerii Fantlově v Pardu-
bicích s velikým výsledkem. Cena tohoto světla
o síle 500 normálních svíček spotřebuje za hodinu
petroleje v ceně 6 halířů čili 3 kr. Nejostřejší elek-
trické světlo jest proti tomuto petrolejovému světlu
matné a žlutavé. Patent na nové petrolejové osvětlení
má elberfeldský inženýr. Při petrolejovém osvětlení
vyskytují se sice ještě některé vady, avšak již dnes
je jisto, že při osvětlování náměstí, ulic, velkých
sálů vytlačí úplně světlo elektrické, jež je velmi drahé
a na př. při velkých povodních na kratší neb delší
čas při vodním zařízení ani se vyvozovati nedá.
Škody zvěří způsobené. Ze šumavských krajin
došly zprávy o velikých škodách, jež způsobila zvěř
během uplynulé zimy na stromoví nejen v lesích, ale
i v ovocných zahradách. Stalo se tak na některých
ovšem následkem velikých závějí sněhových, které
až podnes krajiny šumavské pokrývají, takže zejmena
zajíci nemohou najíti jiné potravy než kůru stromů.
Vysazování pstruhů do českých potoků a řek,
Zemský rybářský komitét při radě zemědělské přijal
za svou zásadu podporovati vysazování různých druhů
ryb, jako pstruhů, candátů a pod., pokud budou pro-
středky všude tam, kde utvořená družstva neb spolky
se přičiní o zřízení přiměřených ochranných revírů.
V souhlase s tím povolilo již letos presidium rady
zemědělské, aby do těch revírů, které již jsou, rozdáno
bylo k líhnutí a vysazení 100.000 jiker pstruhových.
Postní rozjímání. Velice těžkomyslné a v pravdě
postní náhledy projevil občan, který napsal kdesi
toto: Každý člověk není po celý svůj život ničím
jiným, nežli hrobařem! S 12 lety věku pochová svoje
usměvavé dětství, s 18 roky zahrabává svoje růžové
mládí, s 20 pak zahrabává svoji první lásku. Se 30
lety pochovává svoji víru v lidstvo, se 40 své naděje,
s 50 svá přání, se 60 roky pak pomalu všecky své
smysly. Tak kopá člověk stále a stále jenom svůj
hrob a nemyslí přece na smrť.
Statistika poštovních úřadů. Dle statistických
údajů mezinárodní poštovní kanceláře v Bernu jest
na celém světě 223.500 poštovních úřadů.
Výroční trh na dobytek v Klatovech koná se
v úterý dne 20. března 1900.
P. T. veškeré paní a dívky domažlické
uctivě zveme
ku přednášce,
kterou pořádá
Dobročinný a vlastenecký spolek paní a dívek
„Božena Němcová“ v Domažlicích
dnes 17. března 1900 o 8. hodině večer v sále
hotelu „u Černého koně“.
„O povinnostech české ženy“
promluviti se laskavě uvolil redaktor pan Vilém Votruba
z Tábora.
Po přednášce zábavný program.
Josefa Regalová, předsedkyně. Zuzana Duffková, jednatelka.
Hedvábné blousy zl. 240
a výše! — 4 metry! — prosto cla a poštovného! Vzorky obratem;
jakož i od černého, bílého a barevného „Hennebergovo hedvábí“
od 45 kr. až zl. 14.65 za metr.
Továrna na hedvábí G. Henneberg,
(c. k. dvorní dodav.) Curych.
Týdenní trh v Domažlicích dne 15. března 1900.
Pšenice . . MC. 124
Žito . . . . „
137
Ječmen . . „
92
Oves . . . „
65
Hrách. . . „
—
Brambory 1 p.
Zelí . . . . kopa
Seno . . . q

Sláma . . q
Máslo . . . kg
Vejce . . . kopa
2 80
—
Vepřů odstávčat přihnáno 241 a prodáno 197.
Přivezeno bylo
—
—
—
Prodáno za cenu
I. tř. II. tř. III. tř.
K. J
h.
K. I h.
K. I h.
16
20
16
15 50
14
50
14
20
14
15
50
14
12
—
—
—
—
—
—
—
—
—
7
3
60
—
—
11
15
6
3
2
50
—
—
20
Řádná valná hromada
okresní hospodářské záložny
v Domažlicích
odbývati se bude
v neděli dne I. dubna 1900 o 9. hod. dopoledne
v zasedací síni okr. zastupitelstva domažlického.
PROGRAM:
1. Volba zapisovatele a dvou verifikatorů protokolu.
2. Čtení protokolu o minulé valné hromadě.
3. Zpráva o činnosti záložny za rok 1899.
4. Zpráva revidujícího výboru o účtech za rok 1899.
5. Usnesení, jak se má s čistým ziskem naložiti.
6. Doplňovací volba ředitelstva.
7. Volba revidujícího výboru.
8. Volné návrhy.
Nesejde-li se v čas zákonem ustanovený počet
delegátů, koná se téhož dne o 10. hodině dopoledne
druhá valná hromada bez zřetele na počet přítomných.
Výroční účty jsou v úřadovně záložny vyloženy,
aby do nich každý účastník nahlédnouti mohl.
Ředitelstvo okresní hospodářské záložny v Domažlicích
dne 17. března 1900.
Starosta: JIŘÍ KONOP
50
—
—
—
—
—
