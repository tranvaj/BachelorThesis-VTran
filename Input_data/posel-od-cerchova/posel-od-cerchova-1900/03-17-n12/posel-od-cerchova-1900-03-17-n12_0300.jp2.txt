majetek v Čechách ve výměře 1,699.241 hektarů
velkostatkářům. Cena tohoto majetku odhadnuta je
přibližně na 984,167.000 zl. Ostatní půda, to jest
66 procent celé výměry, obnášející 3,228.065 hektarů
patří 816.979 vlastníkům půdy. Cena této rolnické
půdy odhadnuta na 1.649,349.200 zl. Dle toho čte-
náři mohou si učiniti úsudek, kam až jsme zadlužili
náš pozemkový majetek. Vštěpujme našim dětem
z mládí zásadu: milujme naši rodnou půdu a naše
rodné chaty, mějme je v posvátné úctě, nezadlužujme
jich, neboť hypoteční dluhy a veškerá jiná zadlužení
jsou mnohem nebezpečnější nepřátelé českého lidu
než prušácké kanony, kterými nám Wolf a Schönerer
neustále vyhrožují.
Sděluje Rudolf Vrba.
Dopisy.
Ze Staňkova. Veřejná schůze rolnictva českých
obcí okresu Horšovo-Týnského odbývána byla dne 25.
února t. r. ve Staňkově v hostinci p. Cyrila Felixe
s tímto programem: 1. Zahájení schůze a volba před-
sednictva. 2. O dotazníku sl. rady zemědělské království
Českého o správě malého statku rolnického. (Ustanovení
dvou statků malých jako typických pro dotazník). 3.
O výstavě koní v Staňkově s odměňováním. (Dohodnutí
o petici za tuto výstavu a podepsání jí). 4. O zřízení
pojišťovny okresní proti škodám z ohně atd. Po schůzi
volný rozhovor. V určenou hodinu dostavil se veliký
počet účastníků, že prostranné místnosti hostinské sotva
stačily. Schůzi zahájil svolavatel pan Tomáš Janovec,
rolník v Malonicích a delegát rady zemědělské, uvítav
vřele přítomné; na to zvoleno předsednictvo. Předsedou
k návrhu p. delegáta zvolen dp. P. Max. Pittermann,
farář, místopředsedou p. Vavřinec Glaser, rolník, a zapi-
sovately pp.: Václav Holub, mlynář a Karel Královec,
právník. Zvolený předseda povzbuzuje rolnictvo, aby
horlivou činností domáhalo se zlepšení svých zbědova-
ných poměrů a udílí pak slovo delegátu p. Tomáši
Janovcovi. Tento referuje o dotazníku, jemu sl. radou
zemědělskou zaslaném, a objasňuje krátce důležitosť a
formu dotazníku, v němž mají se určiti dva malé selské
statky na okresu k důkladnému projednání a prozkou-
mání ceny, výnosu atd. Dle vyplněných dotazníků celého
království podá sl. rada zemědělská dobrozdání c. kr.
ministerstvu orby k informaci o uzavření obchodních
smluv zahraničních. Pojednává za hlučného potlesku o
některých bodech smluv a vybízí přítomné, aby si vy-
brali 2 obce k vyznačení dvou malých typických statků.
Po krátké úradě zvoleny obce Lohová a Lštění, z nichž
řečené malé statky vybrány býti mají po návrhu a do-
brozdání stanovených místních znalců. K dalšímu odstavci
programu udělil předseda slovo zase p. delegatovi, jenž
pojednal o výstavě koní s odměňováním řka, že tyto
výstavy před několika lety ve Staňkově byly, ač nyní
tak se neděje. Proto třeba pracovati k zavedení výstavy
obojího chovu koní v krajině této stávajícího. Odměňo-
vání děje se peněžitými státními, zemskými nebo okres-
ními odměnami nebo medailemi. Za hojné pochvaly
předčítá petici za výstavu a vybízí ku podpisování této.
S ochotou petice se hojně podpisuje. Předseda navrhuje,
aby podána byla petice za výstavu hovězího skotu,
neboť v 16 obvodech budou výstavy pořádány v místech
dle úrady spolků hospodářských těchto obvodů. O po-
sledním bodu programu opět p. delegát promlouvá, pou-
kazuje na to, do jak hrozné situace upadne hospodář,
vyhořel-li, nebyv dostatečně pojištěn; přece ale velice
mnoho jest dosud nepojištěných. Konstatuje dále, že
v okolí zastoupeno je jen cizích pojišťoven 17, kdežto
domácí pouze čtyři. Tím ovšem peníze naše přicházejí
do rukou cizích a na mnoze nepřátelských a z celé
země jde do ciziny za pojištění okolo 15 milionů
zl.; veliká to suma, a z té vrací se nepatrná náhrada.
Z toho ohledu doporoučí zřízení okresní pojišťovny do-
mácí dle vzoru Chudivsko-Nýrské, kde pojišťovna opírá
se o 16 obcí; v té fond reservní vzrostl na více než
180 tisíc zl. a členové výhodně mnoho roků pojistné
neplatí, ač s málem a velikými obtížemi tato pojišťovna
začala. Netřeba báti se zříditi pojišťovnu bez počátečního
velikého kapitálu, vždyť skoro všecky pojišťovny skoro
s ničím začaly a dnes — miliony staví lidem před
oči jako úhradní kapitál, zisk a p. Pojednává o formulaci
a umístění pojišťovny o odhadování předmětů a škody
a p. Na konec vybízí shromážděné, aby s chutí dali
se do práce a nedali se nahodilými překážkami odstrašiti
od uskutečnění této dobré a cenné myšlénky. Odměnou
řečníkovi byla hlučná pochvala a dlouhotrvající potlesk.
Při rozhovoru zvolen z každé obce jeden důvěrník do
zařizujícího komite, jemuž uloženo předběžné práce při-
praviti. Předseda schůze radí rolnictvu kupovati hno-
jiva jen u firem spolehlivých, uváděje zjištěný případ
zkušební komissí, kde jistý J. Heller jinou qualitu udal
a horší pak prodával. Pan Adam Křepel ze Lštění vy-
zýval p. delegáta, aby o rolnictvo se zasazoval a jeho
zájmy hájil, což tento ochotně přislíbil. Posléze předseda
řečníkovi poděkovav, provolal „Na zdar!“, to hlučně
opakováno a po doslovu pana delegáta schůze ukončena.
Z Kolovče. Dne 10. března t. r. byli vzati do
vyšetřovací vazby v Nové Kdýni Václav Bárta, rolník
v Kolovči, otec pěti nezaopatřených dětí, příslušný do
Bukové u Merklína a jeho milenka Josefa Altmannová,
vdova 8 nezaopatřených dětí, příslušná do Luh u Klatov
za příčinou náhlého úmrtí Václava Durchana, měšťana
z Kolovče, u kterého Altmannová bydlela. Soudním
vyšetřováním zjistí se snad, zemřel-li Durchan otrávením
neb smrtí přirozenou. Bývalá manželka Bárty, Marie
Bártová, jsouc obviněna ze zločinu násilí t. j. rozbitím
oken svému muži, která plzeňskou porotou před týdnem
byla osvobozena a od pp. porotců po koruně obda-
rována, zavdala příčinu k zatknutí bývalého manžela a
Jos. Altmannové. Udala snad četnickému závodčímu
z Kolovče, jak její manžel s ní nelidsky zacházel, do
kávy jí míchal věci, aby se jí zbavil, načež v čas upo-
zorněna byla a když to dala kočce, vzdechlo ubohé
zvíře brzo požitím zmíněné kávy. Jsme opravdu velice
žádostivi, co na celé věci je pravdy. Sousedky kolo-
večské jsou rády, že se na čas zbavily cihlářky Altman-
nové, jejíž chování činilo jen pohoršení v městečku,
kteréž se jí nemohlo zbaviti nikterak. — (Nedostatek
učitelů.) V jednom z předposledních čísel „Posla od
Čerchova“ stěžováno bylo, že v Domažlicích na místo
od školství vystouplého učitele p. Jos. Kautského za
příčinou bídného platu, vyučuje slč. industrialní učitelka.
Není to ovšem na prospěch školství, ale když vyučuje
na obecné škole žákyně III. tř. měšť. školy, jako je to
na pětitřídní ob. škole v Kolovči, to máme za ne-
místné, neb zaváděním takových sil do škol, trpí školství
velice. Bylo by záhodno, aby učitelstvu urovnány byly
hmotné poměry již co nejdříve, by nebyli nuceni vedlej-
ším zaměstnáním sháněti potřebných peněz aspoň na
nejnutnější výživu rodiny i sebe, a tak by více nebyli
nuceni utíkati učitelé ze školství, nýbrž s větší chutí
by se mladíci obraceli k stavu učitelskému.
Zprávy různé.
Z Národní Jednoty Pošumavské. Vážná chvíle
nadchází menšinám českým v těžkém jejich zápasu
za existenci, v nekonečném řetězu strastí a běd.
Blíží se doba úředního sčítání lidu. Nelze ani dosti
oceniti význam a dosah tohoto letošního sčítání lidu
do budoucna; neboť jistě rozhodovati bude o bytí a
nebytí našich českých menšin. Kdo sledoval poslední
úřední sčítání lidu, může pochopiti, proč hledí naše
menšiny příštímu sčítání vstříc s nejvážnějšími oba-
vami. Poměry od oné doby se značně změnily, ale
zdaž ku prospěchu českých menšin? I lze dnes s
jistotou očekávati, že zhoubný nátlak, jenž děl se
za posledního sčítání a jenž nesčetné tisíce ryze
českých lidí vehnal do řad germanských, letos da-
leko se zvětší tím spíše, ježto strana německá vy-
zbrojuje se všemi možnými prostředky, aby letošní
sčítání lidu vykazovalo v území uzavíraném zvláště
velikou převahu „Němců“. Bylo by chybou pro celý
český národ osudnou, kdyby se strany české nebylo
učiněno ničeho k záchraně českých menšin. Že tu
boj s velikým německým kapitálem bude nesmírně
těžkým, je samozřejmo. Leč přes to podjala se tohoto
těžkého úkolu Národní Jednota Pošumavská, aby dle
sil svých na českém jihu čelila tomuto nátlaku. Ná-
rodní Jednota Pošumavská očekává, že v tomto zá-
služném díle bude provázena podporou a souhlasem
celého národa, jak toho práce její nejen zasluhuje,
nýbrž též nezbytně potřebuje.
Potvrzený okresní starosta. Císař potvrdil volbu
Josefa Preisa za starostu okresního zastupitelstva
v Nové Kdýni.
Osobní. Pan Jan Bušek, rodilý ve Lštění,
byl dnes 17. března na vysoké zvěrolékařské škole
ve Lvově za zvěrolékaře veřejně prohlášen.
Manifestační veřejnou schůzi lidu svolává orga-
nisace národního dělnictva v Domažlicích na den 18.
března 1900 o 3. hod. odpol. do sálu „u Šumavy“.
„O politické a hospodářské situaci nynější“ promluví
br. Vilém Votruba, redaktor z Tábora. Schůze této
súčastní se též delegát sdružení českých zemědělců,
by zde tlumočil požadavky této strany. Do zmíněné
schůze pozváni jsou též poslanci kraj náš ve sborech
zákonodárných zastupující. Dle toho lze předem oče-
kávati, že schůze tato bude četně navštívena všemi
vrstvami lidu našeho a bude míti ráz zajisté mani-
festační.
Pro každou českou obec na Domažlicku zakupuje
zdejší místní odbor „Národní Jednoty“ populární
krejcarový čtrnáctidenník „Vzkříšení“ vycházející
v Plzni.
Dobročinný a vlastenecký spolek paní a dívek
„Božena Němcová“ v Domažlicích pořádá v sobotu
dne 17. t. m. večer v sále hotelu „u Černého koně“
přednášku osvědčeného řečníka p. Viléma Votruby,
redaktora z Tábora, jenž promluví „O povinnosti
české ženy“. Po přednášce zábavný program. Dou-
fáme, že přednášku tu četně navštíví paní a dívky
domažlické. — K dětskému divadelnímu předsta-
vení „Co si hvězdy vypravují“ konají se rozsáhlé
přípravy a pilné zkoušky.
Věstník sokolský. Zdejší tělocvičná jednota Sokol
ve smyslu usnesení valné hromady ujala se za účelem
vzdělání členstva pěstování rozhovorů o věcech ná-
rodních, všem nám společných, o literatuře a zvláště
o záležitostech sokolských. Praktikováním takovýchto
rozhovorů má se docíliti jednak povšechného vzdě-
lání členstva, jednak důkladnější znalosti a rozhledu
o činnosti sokolstva. Poněvač valná hromada nezvo-
lila žádný zvláštní vzdělávací odbor, ujal se pořá-
dání členských večerů výbor správní. Dne 3. t. m.
učiněn počátek. Ve spolkové místností „u Černého
koně“ shromáždil se téhož večera kroužek sokolů a
dorostu sokolského, kteří všichni měli živý zájem o vě-
cech jednání. Promlouváno čile o veřejném vystupo-
vání sokolstva vůbec, o výletech a slibu sokolském,
a na konec přečtěna báseň „Lešetínský kovář“.
Účel večera toho byl plně dosažen, a všickni proje-
vovali přání, aby pořádán byl co nejdříve nový.
Správní výbor vyhovuje přání tomu, usnesl se ve své
schůzi dne 10. t. m., aby příští večer konán byl dne
24. t. m. a na příště každou první sobotu v měsíci.
Další činnosti Na zdar!
Třetí členská schůze odboru klubu českých
turistů v Domažlicích konati se bude v pondělí dne
19. března 1900 o 8. hod. večer v místnosti Měšťanské
Besedy domažlické. Ve schůzi té zahájiti rozpravu
laskavě se uvolil místopředseda odboru p. Ferdinand
Samohrd c. k. professor „O sjezdu klubu českých
turistů loňského roku konaném v Táboře a o cesto-
vání Korutanskými Alpami“.
Humoristický večer, který pořádá zdejší sokol-
ská jednota ve prospěch fondu stavby tělocvičny, a
při kterém působiti budou chvalně známí českoame-
ričtí komikové Kovář a Vanderer, konati se bude
Jakkoli neschází jistých západních hlasů, pohrdajících
effektovaně — bez jakékoli oprávněnosti ovšem —
národy žlutými, zavazuje nás historická pravda, abychom
se tím více klaněli našemu předku v civilisaci, tajemnému
národu čínskému, jenž již v době, kdy my ještě byli
nevzdělaní barbaři, nesl vysoko a pevnou rukou po
světě pochodeň vědění.
Nikoli Evropané v 16. století, ale Číňané ve 4.
již století stvořili novinářství.
Dokázati toto tvrzení jest snadno. Dnes čte Peking
mezi četnými běžnými publikacemi čínskými, jejichž věk
jest velmi ctihodný, denník „Kin-Pan“ (Letopisy), jenž
své první číslo vydal před osmi sty lety, a měsíčník
„Cing-Rao“ (= Revue = Obzor), jehož základ sahá
do století čtvrtého.
Nuže, čím byla Evropa roku 400, po Kristu?
Ohromnou hromadou ubitého lidského masa
Říše římská klesala do hnisu a krve, Alarich při-
vedl své Visigothy na její vnitřnosti, Uldin a Radagais
pustošili Italii, celý západ vydán byl válečnému řádění
Attilovu.
A v této době Čína, vzdělaná i pracovitá, v klidných
svých zvycích, pro něž snad bude, bohužel, slavnou
žertvou, obětovanou na oltáři míru, vydávala první revue.
Značky, jichž užíval čínský tisk, byly ryty do
čtvercových dřevěných špalíčků, jež se skládaly ve formy
téhož tvaru. Tak byla tištěna i díla klassická a listy
příležitostné.
Tato odvážná zkouška se podařila. Dílo korunováno
bylo výsledkem, jejž posvětily věky a — po čtrnácti
stech letech časopis žije ještě.
Ale „Cing-Rao“ dostala od prvních let soka,
časopis „Kin-Pan“, který směleji než jeho předchůdce
vyšel hledati čtenářstvo mimo kruhy privilegované lidí
učených. Obraceje se již k publiku, k širokému obe-
censtvu, znamenitě rozmnožil svůj náklad a časopis,
založený původně podobně jako i „Cing-Rao, jako
měsíčník, stal se od 16. století týdenníkem.
Pravý populární list „Kin-Pan“ vyvíjel se dále,
až r. 1830. stal se denníkem.
Od té doby vychází třikráte denně a ještě si na
novoty potrpí, zavedl on první, o hodně dříve než
Amerika a mnohem dříve než Evropa, jež jí následovala
— vydání barevná.
„Kin-Pan“ ranní jest žlutý, polední bílý a večerník
šedý.
Kdo může tvrditi, že by v tom byla Čína pozadu?
Zdaž nemá v tomto okamžiku poslední slovo právě
žurnalismus?
Když jsme prozkoumali náklad, popíšeme i obsah.
V prvotní primitivní podobě hleděl „Kin-Pan“ zazna-
menávati důležité události politické. Přinášel bez poznámek
nové sensační zprávy, jež mu docházely z té ohromné
části světa, již obsahuje Čína a družice japonské,
anamské, korejské a tibetské.
Seznamoval čtenářstvo s událostmi dne, podávaje
jich almanach, popisoval slavnosti, obřady, shromáždění,
uveřejňoval povídky, legendy, ba i básně ve verších
od autorů nejslavnějších.
Později zavedl oceňování veřejných skutků. Počal
s rozpravami politickými, ale nikdy při tom nevyšel z
míry a mírnosti, jež sluší moudrému, jenž se vyznačuje
rovnováhou duše.
Měl ohlasy z velkého světa; uveřejňoval bulletiny
o dvoru, městu, kde přehlížel „Celý Peking“ s takovou
elegancí a jemnou kritikou, jako je psána rubrika
„Tout-Paris“ v listech vysokých kruhů pařížských.
Ostatně si žurnály čínské neobyčejně na tom
zakládají, že jsou vždy svého stejného rázu, že mají
vytčený směr absolutně stálý, neměnitelný, takřka sto-
letý, což je slovo oprávněné. Ani „Kin-Pan“ ani „Cing-
Rao“ nebyly zakázány, nikdy zastaveny. A také nikdy
nebyly se strany obecenstva, ať ono náleží ku kterému-
koli mínění politickému, kanceláře jejich redakcí před-
mětem útoků nepřátelských.
To proto, že duch čínský, srostlý jako maso s
krví s podivuhodnými obřady — nezměnitelnými principy,
jež učinily z tohoto kraje útulek tradice — oživoval
vždy a oživuje ještě celý čínský tisk.
Také žurnály jak pro své stáří, tak pro bezúhonnost
svou těší se vážnosti absolutní. Zdaž to není závidění
hodná sláva, snad největší pro nás literáty a publicisty,
býti přesným odleskem vlasti? Zdaž může býti vznešenější
úloha pro žurnalistu, než pokládánu býti za myslící
duši a řídícího genia svých spoluobčanů, dobročinného
pastýře lidu?
Čína jest huť moudrosti, praví východní přísloví.
A je to věru huť, kde se sformovaly nejvyšší a
nejsmělejší myšlenky civilisační ducha lidského.
A proto Čína zůstane, jakou už je, nesmrtelnou v
dějinách lidského pokroku.
Řím a Athény přežily barbary.
Genius nedá se přemoci.
Paul d' Enjoy.
Revue scientifique 1899. Přel. Fr. Jandečka.
