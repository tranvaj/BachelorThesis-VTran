p. dr. Šámal podotýká, že výbor o tomto již ve svých
schůzích uvažoval a co nejdříve učiní rozhodnutí. —
Když byly zesnulým příznivcům a přátelům Matice
vzdány díky povstáním, schválena zpráva výroční,
účet ze správy a zpráva revisorská jednohlasně bez
debaty. Jednomyslný souhlas projeven také s rozpočtem
na r. 1900, vykazujícím potřebu zl. 282.908, při kteréžto
příležitosti vřelými slovy předseda dr. prof. Čelakovský
ocenil oprávněnost požadavků matičního učitelstva za
zvýšení služného a dal výraz přání, by tomuto postulátu
zvýšenou obětavostí českého národa co nejdříve vyhověno
býti mohlo. K návrhu p. Topinky vzdány správnímu
výboru za svědomité řízení záležitostí matičních povstáním
díky. Na to přikročeno k volbám. Starosta p. prof.
Čelakovský prosí, aby od jeho kandidatury bylo upuštěno,
upozorňuje na obtíže, jaké povstávají hromaděním více
funkcí v jedněch rukou, na návrh p. dra. Mattuše však
při jeho kandidatuře setrváno a volby provedeny. Byli
pak při doplňovací volbě zvoleni: starostou p. JUDr.
Jaromír Čelakovský, professor na čes. vysokém učení
Karlo-Ferdinandově v Praze. Členy výboru: a) na rok:
Paní Růžena Jelínková-Doubková v Praze, pí.
Anna Srbová-Lužická, spisovatelka v Praze.
b) na dva roky: pp. Pavel Projsa, redaktor „Hlasu
Národa“ v Praze, Josef Škába, redaktor „Radikálních
Listů“ v Praze. c) na tři roky: pp. Václav Broj,
učitel měšť. školy na Král. Vinohradech, JUDr. Vincenc
Dewetter, koncipista Zemské banky království
Českého v Praze, Jan Herain, vrchní inženýr a c. k.
konservator v Praze, Alois Ibl, úředník Městské spo-
řitelny v Praze, Jiljí Jahn, c. k. školní rada v. v.
v Praze, P. Bohumil Jiráček, katecheta ve Vršovicích,
Frant. Kneidl, ředitel škol měšťanských v Karlíně.
Josef Müldner, em. lékárník v Praze, Jan Nevšímal,
učitel na Král. Vinohradech, JUDr. Přemysl Šámal,
advokát v Praze, Gabriel Tille, pokladník Zemské
banky království Českého v Praze, Frant. Zeman,
ředitel škol měšťanských a spisovatel v Praze.
Z České Kubice. (Z našeho pomezí.
Podloudnictví.) Jest tomu již hezky dávno,
kdy duchovní v sousedním Brodě bavorském o Na nebe
vstoupení Páně dřevěnou sošku Ježíška v hořejším koste-
líčku při mši sv. na šnůře ku stropu táhli, aby tísnícím
se ovečkám jednak biblický děj lépe znázornili a je též
ve víře více utvrdili, z čehož bylo tehdáž zároveň i na
lepší neb horší časy souzeno. Obracel-li se totiž Ježíšek
svou vlídnou tváří na stranu bavorskou, všickni Němci
se spokojeně a blaženě usmívali, však radost jich se
změnila ihned v pláč žen a zlobu mužů při domněle
větší přízni k nám; tlumenou nelibosť tu prý později
i v hostincích Čechům citelným způsobem dali na
jevo. Starodávný obřad ten již dávno odstraněn ku zjevné
zlobě mnohých bigotních, však pouti k zázračnému
Ježíšku trvají od těch čas nezkráceně dál a nesou
brodským pěkný užitek. Zvláště z naší chodské strany
viděti lze skoro každý pátek houfy, ba celé procesí
lidu, kteří do Brodu putují a se větší pomoci boží v
Němcích než doma nadějí. Při tom ovšem vedle notných
opiček si všelijaký bezcenný cár a brak nakoupí, aby
je podloudně do Čech přenesli. Nevíme v jaké míře
se to nyní děje, však před několika léty si všickni
domažličtí obchodníci zle naříkali, že některé vesnice
tou hadrovitou strakatinou skoro celé oblečeny jsou.
Nyní, kdy se u nás cukr zdražil, zdá se, že znovu tu
zase oživlo podloudnictví s mizerným cukrem, a ještě
horší kávou, petrolejem a solí; neboť, co zde stojí
1 zlatý, tam se obdrží za marku, a to láká. Na jakost
se při tom ovšem pranic nehledí. Zvýšená ostražitosť a
bdělosť stráže finanční však těmto rejdům z řemesla
učinila značně přítrž. Tak vedle jiných podařilo se
folmavským třem strážníkům na předešlou neděli ráno
zastihnouti u Prenetu 10 pašeráků, ani se na českou
stranu opatrně kradli. Podloudníci ještě v čas utekli,
však paš tu nechali: osm pytlů soli, mnoho kilogramů
kávy i cukru — náklad na vůz. Též na stranu bavor-
skou se dosud značně mouka a dobytek pašuje. Nedávný
případ od Nových Kostelů svědčí zároveň o veliké
jich vynalezavosti, lstivosti a zlomyslnosti: Utíká pašerák,
dva finančníci za ním. On odhodí paš a uteče. Paš,
dížku naplněnou máslem, odnesli strážníci domů, kde
ji nejpřednější dvě osoby vesnice společně vydražili.
Dělili se o obsah přátelsky; jak ale na konec vším
pleskli, když náhle na dně dížky nalezli sice také
něco od krav, co však se nedává na koláče, ale na
hnůj. Jaké bylo však další překvapení a leknutí finančníků,
když se později dověděli, že v době, kdy se špice obce
o „čajové“ máslo dělili, na témže místě tři páry tučných
volů do Bavor přepašovány byly.
Zprávy různé.
Úmrtí. Dne 27. března o 10. hod. večer zemřela
zde po dlouhé nemoci v mladistvém věku 27 roků
slč. Anna Randová, učitelka na obecné dívčí
škole zdejší. Pohřbena byla dne 29. března na novém
hřbitově za doprovodu žákyň i žactva škol zdejších
se sl. učitelskými sbory a přečetného množství obe-
censtva. Zesnulá pro svoji milou, dobrou povahu
požívala lásky a úcty nejen u veškerých svých žaček
a kolegyň, ale i v celé širší veřejnosti. Nechť klidně
dřímá ten dlouhý věčný sen. — V C. Budějovicích
u svého švakra p. F. Felixe, ředitele a vrchního
sládka čes. akciového pivovaru, skonal v pátek večer
v mladém věku 26 let p. Adolf Petrmichl,
sládek. Pohřben byl v neděli odpoledne.
Ze Sokola. Dne 25. t. m. konal „Sokol“ druhý
členský večer ve spolkové místnosti „u Černého
koně“. Na programu nacházela se přednáška zaklá-
dajícího člena jednoty br. Dra. Fr. Wellnera o vý-
letu českých turistů na Černou Horu. Starosta jednoty
br. M. Duffek předeslal vhodný úvod o vzájemnosti
slovanské, po němž br. Wellner rozvinul poutavou
svou přednášku. V delší dobře propracované řeči
uvedl nás krok za krokem na Černou Horu, kde
pobyt turistů podrobně vylíčil. Seznámil nás zcela
se skalnatým území Černé Hory, s její chudobou a
pustotou a s jejími přírodními půvaby nevyrovnatelné
krásy a přešel pak v druhém oddílu přednášky své
k obyvatelstvu tamnímu, k junákům, sokolům černo-
horským. Osoba knížete Nikoly plasticky byla vylí-
čena, oceněny všecky vlastnosti jeho i lidu. Pouká-
zal na neporušenost lidu „kulturou“ západu, na jeho
statečnost a bojovnost, na jeho zachovalý slovanský
ráz. Několika rysy nastínil dějiny Černé Hory, plné
nepřetržitých rekovných zápasů za svobodu a samo-
statnost vlasti, která jen v těchto nedostupných ho-
rách po staletých bojích za celé moře krve slovanské
zachráněna byla. Věrným a poutavým všeho toho
vylíčením a vřelým přednesem odhalena mnohému
slovanská Černá Hora. A když přednášející ku konci
řeči své rozhovořil se ještě jednou o sokolech slo-
vanských a jal se přirovnávati k nim sokolstvo české,
aby toto jako na Černé Hoře i v Čechách bylo tím
vojem nadšeným a vlasteneckým, středem všeho ná-
rodního života a počátkem každé dobré věci a vylí-
čil nadšenými slovy úkol a cíl sokolstva, tu bouřný
souhlas celého shromáždění zaburácel síní a byl nej-
lepší odměnou za celou přednášku a za vřelá a vla-
stenecká slova, která se vším důrazem a zápalem
pro věc a sokolstvo z plna srdce vyplynula. Že
shromáždění porozumělo přednášce a ji ocenilo, svěd-
čilo všech jednomyslné přání, aby pro trvalejší pa-
měť a také pro ty, kteří přítomni nebyli, přednáška
tiskem rozšířena byla. Ostatní část večera zkrácena
byla v upřímném rozhovoru, za kterého br. Dru.
Fr. Wellnerovi byl vzdán upřímný dik přítomných.
Členská tato schůze navštívena byla četně a lze si
jen přáti, aby v podobném vzdělávacím směru dále
pokračováno bylo. Na zdar!
Dětské divadelní představení pořádati bude čilý
náš dobročinný a vlastenecký spolek paní a dívek
„Božena Němcová“ dnes v sobotu a zítra v neděli
v sále „u Černého koně“. K tomu cíli zvolil výtečnou
vlasteneckou hru „Co si hvězdy vypravují“
se zpěvy. Každému účastníku zajisté v milé paměti
utkvěly dětské divadelní hry „Krasata“ a „Tři ha-
léře“, které týž spolek zde s velikým úspěchem po-
řádal, a tu zajisté i tato výpravná hra se stejnou
přízní našeho obecenstva se potká. Předprodej vstu-
penek s ochotou převzal knihkupec p. Kar. Prunar.
Divadelní představení to bude se o svátcích veliko-
nočních opakovati.
Ve prospěch zbudování tělocvičny „Sokola“ zdej-
šího věnovali přátelé pěstování tělocviku 22 K, které
doručil správce zdejšího c. kr. poštovního úřadu p.
Jan Kyselák. Mezi bratry v hostinci br. Josefa Vrby vy-
bráno 1 K 12 h a z pokladničky v hostinci br. Jana
Bauce vybráno 6 K.
Knihovna Měšťanské Besedy doplněna byla v tyto
dny nově vázanými ročníky časopisů z posledních let,
takže Květy, Lumír, Osvěta, Světozor, Zlatá Praha
nalezají se tu nyní v řadě nepřetržité až do právě
minulého roku. Knihovník přítomen bývá a vydává
i zpět přijímá knihy v pondělí a v sobotu od půl 8
hod. večer. — Dle usnesení výboru Měšť. Besedy
v poslední schůzi, konané 26. t. m., žádají se členové,
pánové i dámy, aby spisy, které mají přes dva měsíce,
budoucího téhodne odevzdali; k těm, kdo by toho
neučinili, musil by poslán býti sluha. — Měšťanská
Beseda odbírá nyní a ve svých místnostech vykládá
15 časopisů. Bylo by si přáti jen většího účastenství
členstva v používání i knihovny i čítárny Besední,
nemá-li také v tomto oboru činnosti spolkové nastati
úpadek a s ním konečný rozklad.
Březnový koncert pěveckého a hudebního kroužku
v Domažlicích dne 29. března 1900 v sále „u Šumavy“
jenž vydařil se jak obyčejně skvěle, obsahoval tato
čísla: I. 1. Fr. Wimmer: Černohorský pochod. 2.
Jos. Löw: Český tanec, B dur. 3. J. Hartl: Ouver-
tura k Šamberkově obrazu z našeho života „Karel
Havlíček.“ 4. J. Brahms: Uherský tanec, G moll.
II. 5. R. Wagner: Sbor poutníků z opery „Tannhäuser“.
Solový part pro euphonion. přednesl p. Fiala. 6. G.
Šebek: Bulharský tanec, A moll. 7. R. Eilenberg:
První záchvěvy srdce. 8. Jos. Löw: Český tanec,
D moll. III. 9. J. Horný: Zvuky vlastenecké. Fanta-
tasie na národní píseň „Kde domov můj“. 10. J.
Brahms: Uherský tanec, D dur. 11. N. Tichovský:
Kolomyjka. Národní maloruský ples. 12. G. Šebek:
Bulharský tanec, C moll. Veškerá čísla přednesena
byla velkým orkestrem. Příští produkce bude ve
čtvrtek dne 26 dubna 1900.
Z místního odboru Nár. Jednoty Pošumavské
Příští výborová schůze odbývá se ve středu dne
4. dubna 1900 o půl 8. hod. večer ve spolkové
místnosti v hostinci p. Fr. Görga
Nedělní klid. V zdejší advokátní kanceláři
p. JUDra. B. Gibiana zaveden byl částečný nedělní
klid v ten způsob, že jednu neděli jeden, druhou
neděli druhý člen personálu kanceláře té prázdno
má. Doufáme, že i ostatní páni právní zástupci
personálu svému taktéž potřebného klidu popřejí.
V blízkých Klatovech se vůbec po celý rok ani
v žádné advokátní ani v notářské kanceláři v neděli
neúřaduje. Je-li to možno v Klatovech, kde agenda
advokátní i notářská daleko jest větší, proč by se
nemohl klid nedělní zavésti i v Domažlicích, a to
i u všech úřadů, jak státních tak samosprávných.
Či má naše město i v otázkách humanitních vždy
za jinými městy pozadu zůstávati?
Veřejnou schůzi rolnictva pořádá okresní hospo-
dářsko-lesnický spolek novo-kdýňský dne 1. dubna
v Nové Kdýni. Občané, rolníci, společný zájem Váš
toho žádá, byste se do důležité této schůze dostavili
v počtu nejhojnějším!
Továrnu na papír bude stavěti u Jílemnice hrabě
Jan z Harrachů.
Ferialní výlet studujících českých středních škol
na Moravu a do Haliče. Pořádek výletu: V neděli
dne 5. srpna. Odjezd z Prahy v 8 hod. ráno. Noc
v Přerově. Prohlídka města. V pondělí dne 6. srpna.
Návštěva uhelných dolů v Mor. Ostravě, železáren
ve Vítkovicích. Noc v Mor. Ostravě. V úterý dne 7.
srpna. Krakov. Prohlídka města. Návštěva solných
dolů ve Věličce. Noc v Krakově. Ve středu dne 8.
srpna Krakov. Prohlídka města. Noc v Krakově.
Ve čtvrtek dne 9. srpna. Výlet do Tater. Noc v Za-
kopané. V pátek dne 10. srpna. Tatry. Noc v Těšíně.
V sobotu dne 11. srpna. Prohlídka Těšína. Návštěva
Rožnova, Radhoště. Noc v Bystřici pod Host. V neděli
dne 12. srpna. Návštěva Hostýna, Olomouce. V pon-
dělí dne 13. srpna. Návrat domů. Přihlášky nejdéle
do 8. května přijímá p. Emerich Podstránecký na
Kr. Vinohradech, Palackého tř. 68. Příspěvek na
výlohy správní obnáší 1 zl. a musí při přihlášce
složen býti. Výletu může se zúčastniti i širší veřejnost.
Výlohy za jízdní lístek, stravování a noclehy po
celou dobu trvání výletu 20—25 zl. Ku dotazům
písemným dlužno přiložiti známku na odpověď. Každý
účastník nechť udá, na kterém nádraží do vlaku vý-
letního přisedne.
O vývozu uhlí českého za hranice v době nej-
větší nouze o uhlí podává charakteristický doklad
inserát v těchto dnech v „Bohemii“ otištěný, v němž
děkuje majitel sklárny Sigmund Glaser v Brodě v
Bavorsku známé uhelné velkofirmě J Petschkově, že
po dobu stávky uhelné a v čase největšího nedostatku
uhlí mezi 20. lednem až 17. březnem dodala mu za
nezvýšené, dříve smluvené ceny 81 vagonů uhlí. Pří-
pad tento arci není ojedinělý a bylo jich bezčetně.
Když uhelné velkozávody s uhlím za hranice vyvážely
uhlí v neztenčené míře, pak arci přirozeně při stávce
musela u nás nastati ohromná nouze o uhlí a neslý-
chané zdražení jeho. Případ tento na novo dokazuje
potřebu, aby zavedena byla příslušná daň a clo na
uhlí za hranice dovážené.
Českému venkovu, ovšem i ostatním interesovaným
kruhům maloživnostenským škodí veliký příliv uherské
mouky, zvláště mouky žitné, poněvadž naše žita byla
v kampani loňské lehčí než žita uherská. Cestující
velkých uherských exportních mlýnů navštěvují nejza-
padlejší vesničky a dodávají tamnějším obchodníkům
celé vagony mouky, které si ihned celá ves na ná-
draží odebéře. Mouka tato jest daleko lacinější. Jeden
pytel mouky č. 4, počítaný u nás za zl. 9.90 (75 kg),
pouze zl. 8.40. Zde jest vidět okamžité intervenování
uherské vlády, která exportujícím za každý vyvezený
metrický cent dává exportní premii v obnosu 3 korun.
Mimo to i lehký úvěr, poskytovaný bez rozmýšlení
aktivním i neaktivním obchodníkům venkovským,
příliv ten značně umožňuje. —
„Příznivec“ českého národa. Olomoucký arcibiskup
Moric Kohn nařídil všem kněžím, kteří byli členy
Ceské besedy v Olomouci, aby z ní vystoupili, a
ihned musilo vystoupiti z besedy 15 členů.
C. kr. řiditelství pošt pro království České ozna-
muje: Obecenstvo upozorňuje se na to, že některé
sazby poplatků za korespondence do zemí spolkových
dnem 1. ledna t. r. zvýšeny byly z 10 krejcarů na
25 haléřů za každých 15 gramů. Zároveň oznamuje
se, na základě výnosu c. kr. ministerstva obchodu
ze dne 22. března 1900, čís. 13.842, že platiti bude,
počínajíc dnem 1. dubna t. r, ve styku s Německem
jednoduchá sazba portovní 10 hal. = 10 fenikům
za dopisy do váhy 20 gramů. Tato změna platí zá-
roveň pro styk Uher, Bosny a Hercegoviny s Ně-
meckem.
Defraudace v německé spořitelně v Prachaticích.
Revisní výbor, jenž se zabýval zjištěním šmejdů
v Prachatické městské spořitelně seznal, že zprone-
věřený schodek obnáší 285.000 zl. V městě je značný
poprask, poněvadž dle stanov ručí obec za správné
hospodaření. Soudí se všeobecně, že uvězněný účetní
starosta Zaruba, má spoluvinníky, neboť on ani jeho
příbuzní nemají jmění. Uklidnění myslí na Prachaticku
nastane ovšem tím, budou-li praví vinnici po zásluze
potrestáni.
Komu prospěla stávka uhlokopů? Největší těžařská
společnost, která nalézá se v rukou německých
finančníků, je „mostecká uhelná společnost“. Nominální
cena jejích akcíí byla 100 zl.; r. 1892 stály na burse
tyto papíry 120 zl; v prosinci minulého roku, tedy
před stávkou, stály 386 zl. a dne 14. března t. r.,
po osminedělní stávce stojí 398 zl. Kurs stále ještě
stoupá a není pochyby, že nyní dostoupí závratné výše.
Učinky stávky uhlokopů Za měsíc leden a únor
1900 dovezeno do Rakouska cizího uhlí, a to 365.788
metráků hnědého, 1,766.049 metráků kamenného a
240.725 metráků koksu, více než loňského roku touže
dobou. Celkem se dovezlo za měsíc únor do Rakouska
495.820 q uhlí hnědého, 5,447.305 q kamenného a
499.978 q koksu. Zaplatili jsme za cizí uhlí 7,499.930 K
více než v obou měsících předešlého roku
Informační kancelář Vývozního spolku v Praze
vyřídila r. 1899 celkem 14.687 písemných dotazů
proti 9748 r. 1898; stoupla tudíž agenda v tomto
oboru spolkové činnosti o 50.66%. Zprávy takové o
solidnosti firem obstarává jmenovaný spolek o závo-
