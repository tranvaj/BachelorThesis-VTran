Proti osnově jazykového zákona Körbrova podala
zdejší městská rada tento protest: „Městská rada
král. města Domažlic s ohledem na důležitost ny-
nějších politických události pro naši vlast učinila dne
15. t. m. tento projev: Předložená právě minister-
stvem Dra. Körbra říšské radě osnova jazykového
zákona pro státní úřady v Čechách a na Moravě ne-
poskytuje řeči české ve vnitřním úřadování plného
práva, naopak ruší jednotu správy království Českého,
poněvadž vylučuje řeč českou z krajů většinou ně-
meckých a zjednání tak Němcům nadpráví v naší
staré české vlasti, tím porušuje i platný právní řád
v království Českém, dle něhož jazyky český a
německý v celém obvodu země jsou rovnoprávné, a
jichž obou státní úředníci znalými býti mají, my však
trváme na úplné a naprosté rovnoprávnosti obou ja-
zyků a národností nejen na celém území království
Českého, nýbrž na celém území a obvodu koruny
České, tedy i na Moravě a ve Slezsku. Proto odmí-
táme tuto předlohu i ze stanoviska našeho státního
práva, poněvadž osnova jazykového zákona a předloha
o zřízení krajských vlád v království Českém má
fakticky za cíl roztržení jednoty v nedilnosti král.
Českého, která nepřetržitě dlouhá století přetrvala.
Předlohou tou uplatňuje se německá zásada rozhra-
ničiti obě národnosti a zříditi tak zv. „uzavřené území
německé“, vláda přijímá tu za svůj svatodušní pro-
gram německý a staví se proti stanovisku českého
národa, které spočívá na jeho historii a opírá se o
přirozené právo i o dnešní platné zákony. Poněvadž
dále podle výslovného znění §. 11. zákl. zák. ústavy
ze dne 21. prosince 1867 k působnosti říšské rady
náležejí pouze věci vztahující se k právům, povin-
nostem a potřebám, které jsou všem královstvím a
zemím v říšské radě zastoupeným společny, pro-
testujeme se vším důrazem proti tomu, aby úprava
jazykových poměrů při úřadech v království Českém
projednávala se v říšském parlamentě, jelikož v té
příčině jest jedině sněm království Českého kompe-
tentním. Proto úplně schvalujeme, že poslanci naši
co jeden muž proti osnově té se postavili a žádáme
je, aby oposici a obstrukci se vším důrazem a tak
dlouho provozovali, dokud křivda dne 17. října 1899
národu našemu učiněná nebude odčiněna. Věnujeme
proto poslancům našim plnou důvěru a přislibujeme
jim všemožnou podporu v boji a zápasu v zájmu
národní cti, prospěchu a blaha naší drahé vlasti.
Práva svá dobrovolně nikdy nezadáme!“
Úmrtí. Dne 24. května o 1. hod. odpol. zemřel
zde po trapné nemoci ve věku 25 roků p. Frant.
Drbohlav, absolvent sladovnické školy, syn ře-
ditele obecné a měšťanské školy dívčí p. Fr. Drbo-
hlava. Pohřben byl dnes o 3. hod. odp. na novém
hřbitově zdejším za četné účasti obecenstva.
Výpravy českých cukrovarníků na světovou vý-
stavu do Paříže, jež vypravena byla dne 25. května
firmou F. Topičovou v Praze, zúčastnili se z Domažlic
ředitel raffinerie p. Eman. Hübner s chotí, p. Kar.
Trnka, obchodník a p. Frant. Trnka, obchodník ze
Staňkov.
Chýše Pasovského na Čerchově byla po dlouhé,
tuhé letošní zimě tento týden pro letní období opět
otevřena a pro návštěvu našich turistů a výletníků
vším pohodlím opatřena. Otevření a zahájení návštěvy
účastnilo se několik členů domažlického odboru KČT
s neunavným p. M. Duffkem v čele. Byl to tichý,
spíše soukromý výlet za příčinou administrativního
upravení hospodářství v chýši, spojený s rozkošnými
požitky přírodními. Výstup na Čerchov přes Pec
byl pohodlný a zpříjemněn krásnou, v pravdě letní
pohodou. S rozhledny otvíral se tentokráte čistý a
úchvatný pohled na Šumavu, do Čech a do Bavor.
Krásný, přímo pohádkový výhled s rozhledny čer-
chovské, třeba bychom ho byli již vícekráte zažili,
je-li obzor jen poněkud čistý, vždycky uchváti a
okouzlí, a oko těžko se loučí s velkolepým, živým
obrazem šumavských krás. Účastníci pobyli v chýši
přes noc a pozorovali s rozhledny západ a časně
ráno před 4 hod. čarovný východ slunce. Překvapení,
jež východ slunce poskytoval, předčilo daleko všechno
očekávání. V rudé, hořící záplavě, z malé skvrny
se ponenáhlu rozšiřující, vycházel zvolna král světů
nad zardělý v hluboký klid ponořený obzor. „Nikdy
jsem neviděl tak vznešený, tak zajímavý zjev přírody“,
znělo z úst udiveného pozorovatele. Rovněž přijemna
byla teplá, hvězdnatá noc a očím našim zdálo se,
jakoby ty hvězdy byly mnohem blíže a jakoby se
zmnohonásobil jich počet, jejž obyčejné vídáme.
Z okolních osad a měst prozařovala večerní světla
a zvláště elektrické osvětlení Brodu intensivně pro-
svitovalo večerní temnotou. Dojmy, jež účastníci
tentokráte zažili, nevymizí z paměti a budou zajisté
pobídkou všem, kdož mají smysl pro krásy přírody.
— Zásluha velká o povznesení a zpříjemnění turistiky
po naší Šumavě a zvláště na Domažlicku a po
rozkošném kraji podčerchovském náleží v přední
řadě odboru KČT a jeho obětavým a snaživým
členům výboru. Jest tedy povinnosti naší, snahy tak
šlechetné a pro kraj náš blahodárné co nejúčinněji
podporovati. Návštěva chýše Pasovského, která jest
vším možným pohodlím a všemi potřebami k občer-
stvení nutnými opatřena, jistě nikoho nesklame.
Zvláště úprava nocleháren zařízena jest téměř s ho-
telovým přepychem. Pivo vždy čerstvé následkem
zavedení čepování pomocí kyseliny uhličité, které
provedl zástupce „Českého průmyslu pro výrobu a
zužitkování kyseliny uhličité“ p. Smidt, hostinský
v koutské restauraci v Domažlicích. — Rovněž na
na České Kubici pensionát a restaurace p. inženýra
Peka blíží se ku svému ukončení, a pensionát p.
Wuršra rozšířen bude o rozsáhlou, značným nákladem
upravenou verandu. Přejeme oběma nákladným, vlaste-
neckým podnikům, jimiž povýšena byla Česká Kubice
mezi nejpřednějši lázeňská místa česká, aby účelu
svého plně dosáhly zaslouženou podporou české
veřejnosti, a všem turistům, kteří v letošní saisoně
do krajů našich zavítají „dobrý vítr“.
Z místního odboru Nár. Jednoty Pošumavské.
Dne 23. t. m. konala se schůze výboru, při níž
ustavil se odbor pro sčítání lidu, ku pořádání před-
nášek a knihovní — Pokladna jeví hotovost 38 zl.
32 kr. — Dne 10. června konati se bude schůze
v Klíčově. — Odboru na N. Pražském Městě bylo
sděleno, aby knihovna věnovaná p. Gollerem, zaslána
byla do Klenče k doplnění tamní knihovny. — Ku
sčitání lidu navržena ústřednímu výboru řada důvěr-
níků z okolí.
Zprávy školské. Ve schůzi českého odboru zemské
školní rady, konané dne 15. t. m. učiněna mimo jiná
tato usnesení: Žádosti za vyškolení osad Nového Klí-
čova a Štitovky ze školní obce Mrákova u Domažlic
a za zřízení samostatné školy obecné v Novém Klí-
čově neb ve Štitovce nebylo vyhověno a také zřízení
školní expositury pro tyto osady nebylo povoleno.
Podučitelem jmenován byl p. Václav Masopust
v Trhanově u Domažlic.
Z Klenče. Na žádost živnostenského společenstva
pro Kleneč a okolí, podanou sl. obchodní a živno-
stenské komoře v Plzni, vyslala tato k nám dne 13.
května 1900 svého pana koncipistu Dr. Jind. Klosa,
který za přítomnosti četné shromážděných pp. živnost-
níků, domácího i okolního učitelstva velice poutavě
promluvil o tom, jakých vědomostí pp. živnostníkům
naším dosud se nedostává, což obyčejně na úkor
rozvoji toho kterého řemesla bývá; přešel v řeči své
dobře promyšlené na to, jak nutno jest řemeslnému
dorostu postarati se o další vzdělání jeho zařízováním
škol pokračovacích, schválil úmysl pp. živnostníků
v Klenčí zříditi pokračovací školu průmyslovou. Ku
konci své řeči rozebral podrobně postup předběžných
opatření potřebných ke zřízení školy takové. Mluvil
vůbec pan Dr. Klos tak poutavě a účinně, že před-
náška jeho skoro 2 hodiny trvající všestranně s veli-
kým povděkem přijata byla.
Pražští typografové do Domažlic. Ve svátky
svatodušní koná chvalně známý zpěvácký spolek
pražských typografů výlet do krajiny naší. Výletníci
odjedou v sobotu 2. června večer z Prahy a přibudou
do města našeho v noci po 1 hod. Ráno o 7. hod.
prohlídka města a o 8. hod. odjezd vlakem do Kouta,
odkud podniknut pochod do Nové Kdýně. Zde po
prohlídce města a průmyslových závodů po 11. hod.
společný oběd. Odpoled. vydají se výletníci pochodem,
provázeni jsouce Sokolem Novokdýňským, silnicí ku
zříceninám hradů Herštýna a Rýzmberka, kdež ko-
nati se bude zábava ve prospěch stavby tělocvičny
Novokdýňské. Večer návrat do Nové Kdýně, kdež
pořádán velkolepý koncert. Druhý den ráno vydají
se povozy na cestu ku sv. Anně na Tannaberku,
dále sestoupí k památnému kostelíku sv. Václava na
Brůdku. Po malém odpočinku pokračováno v pochodu
do Štítovek. Dobří chodci pak nastoupí cestu přes
Mlýneček, Filipsberg, Snory, dojdou na Spálený vrch,
odkud malebný rozhled do okolí Čerchova se roz-
kládá, sestoupí dále do České Kubice, kdež v pen-
sionátu „Krásnohorská“ o 12. hod. v poledne oče-
kávati bude výletníky chutný dobrý oběd. Slabší
chodci dojedou povozy přes Filipsberg a parní pilu
Prenetskou do České Kubice. Odjezd odtud ustano-
ven na 2. hodinu odpol. O 3. hod tentýž den koná
Sokol domažlický národní slavnost ve prospěch sta-
vebního fondu své tělocvičny, na které výletníci
svým ochotným vystoupením hlavního podílu bráti
budou. Večer k jich poctě koná se v sále „u Čer-
ného koně“ přátelská zábava, při které spoluúčin-
kují sbor zpěváckého spolku pražských typografů a
vynikající umělci, kteří účastni budou výletu toho.
Sbor zpěvácký, jejž řídí dovedný sbormistr p. Kar.
Nejtek, jest nám velice dobře znám z posledního
svého pobytu před dvěma roky. Program pro slavnost
i přátelskou zábavu jest velice bohatý a pestrý.
Lze pevně doufati, že naše obecenstvo jako vždy i
tentokráte obou zábav nejen se hojně účastní, ale i
přátelskou, pravou českou pohostinnost milým našim
hostům na jevo dá.
Z Norimberka do Domažlic na svátky svato-
dušní koná výlet tělocvičná jednota „Sokol“ s česko-
slovanskou besedou „Palacký“. Výletníci přibudou
na Boží hod ranním vlakem po 8. hod. do města našeho.
Národní slavnost na střelnici koná tělocvičná
jednota Sokol v Domažlicích dne 4. června t. r., ve
prospěch stavebního fondu své tělocvičny. Při slavnosti
spolupůsobí zpěvácký spolek pražských typografů
řízením sbormistra p. K. Nejtka a hudba sboru stře-
leckého řízením kapelníka p. J. Skalického, začátek
o 3. hod. odpol. Vstupné osoba 20 kr., rodina 50 kr.
Přátelskou zábavu ku poctě výletu, který pořádá
zpěvacký spolek pražských typografů do Domazlic,
koná Sokol náš v sále hotelu „u Černého koně“
v pondělí dne 4. června t. r. o 8. hod večer
s bohatým programem. Vstupné osoba 30 kr. Výtěžek
věnován bude stavebnímu fondu tělocvičny.
Slavnost svěcení stříkačky pořádati bude dne
1. července 1900 sbor dobrovolných hasičů v Še-
padlech s tímto pořadem: 1. Budíček o 6. hod. ranni.
2. Vítání hostí o 9 hod. 3. O půl 10. hod. slavnostní
mše sv. 4. Slavnostní řeč a výkon svěcení stříkačky.
5. Defilé sborů hasičských. 6. Společný oběd. Odpo-
ledne za příznivého počasí v zahradě koncert a večer
spolkový věneček.
Průmyslová škola pokračovací. V neděli dne 27.
t. m. ukončen bude na této škole školní rok, pořadem
21. Po mši sv. o 8. hod. v klášterním chrámu Páně
shromáždí se žactvo a obecenstvo v místnostech škol-
ních, kde ředitel podá zprávu o stavu školy a vyni-
kající žáci podělení budou odměnami na památku.
„Výstava“ (viz insert t. l.) která potom otevřena bude,
poskytne obecenstvu příležitost poznati směr a vý-
sledky vyučování této školy; hojné účastenství jest
žádoucí.
Rybářský spolek v Domažlicích konal dne 18.
května výborovou schůzi za předsednictví starosty
p. Petra Hany. Usneseno zaříditi vlastní líheň pstruhů,
neb objednávka potěru odjinud jest drahá a dovoz
s obtížemi spojen. Táž postaví se na pozemku měst.
radního p Ant. Strece, který s nevšední ochotou a
laskavostí vhodné místo vykázal. Náčrt líhně i s
příslušným rozpočtem podá v příští schůzi p. porybný
a jednatel. Páni majitelé mlýnů na Bystřici se po-
žádají, aby čistění potoka nedělo se v době tření
pstruhů a každé vypuštění vody za příčinou správy
mlýna spolku oznámili, by učiniti se mohlo opatření
ku ochraně nasazených ryb. Na některých místech
potoka položí se zbraně, jež nepropustí ryb k místům
nebezpečným, jak ku příkladu k turbině na Valše.
V pondělí dne 21. května vykonal výbor novou po-
chůzku, jež měla za účel projítí celého toku Bystřice
od „Písku“ až do Domažlic a prohlednutí nádržek a
rybníčků zřízených k útulku pstruhů. Vody, v nichž
rybolov náleží obcím: Bořicům, Radonicům a Mi-
lavčím, mají se pronajati, o čemž s dotyčnými obcemi
bude se vyjednávati. Zakoupeno 10 kop vybrané
násady kapří z Třeboně.
Slet sokolské župy plzeňské konati se bude
letos dne 19. srpna v Staňkovech.
II. sjezd všech c. kr. poštovních expeditorů bude
se konati v Praze dne 4. června 1900 ve velkém
sále „u Štajgrů“ (Vodičkova ul.) ve 3 hod. odpol.
Sjezd mistrů krejčovských z Čech, Moravy a
Slezska bude v srpnu v Kutné Hoře.
Na ochranu mlynářství. Ve Vídni dlela deputace
mlynářská, již zúčastnil se též svazek západočeský
a združení mlynářů z obvodu komory plzeňské; po-
dala stížnost proti novým tarifním změnám, čelícím
na prospěch Uher. Při poradě za předsednictví mi-
nistra železnic dra. Wittka a přítomnosti též posl.
dra. Fořta a Maštalky vyšlo na jevo, že podnět k ta-
rifům vyšel na žádost Ústřední hospodářské společ-
nosti z r. 1898 stran úlev pro dopravu pícnin. Vzhle
dem k tomu mlynáři prohlásili, že nejsou proti úlevám
rolnictvu, ale že nesmí se nadržovati cizí konkurenci
na škodu mlynářství i zemědělství, neboť jinak při
levných tarifech byla by k nám dovážena i mouka
pro lidskou potřebu. Porada měla výsledek uspokojivý.
V červnu bude o návrzích porady jednáno v železniční
radě státní.
Dorost živnostenský a Sokolstvo. Úkol Sokolstva
v životě našem jest, pěstovati výchovu tělesní a vý-
chovu duševní. První děje se cvičením a tužením
těla, všech jeho části souměrně rukou, nohou, prsou
a nejen jak při různých povoláních se děje, že se
jednostranně přepíná jedna část těla a druhá zakrsá.
Otužené tělo je zdravé, vytrvalé, obrněné proti ne-
mocem, proti námahám a konečně v zdravém těle
zdravý duch. Tělesně otužilý muž bývá sebevědomý,
vytrvalý i duševně. Vedle toho ovšem Sokolstvo vy-
chovává se stykem osobním, přísnou kázní v muže
pevné, otevřené, poctivé, a vzdělávajíc se v knihovnách
sokolských, přednáškami v muže ušlechtilé, zkušené,
vzdělané. Poněvadž nejvíce ohýbá se tělo v mládí,
vštěpují se vlastnosti povahy a vědomostí v duši ji-
nocha, získává Sokolstvo do svých řad dorost sokolský
od 14 let. V mládí nejvíce vnímá jinoch dojmy a
vnímá-li dojmy špatné, špatnost v něm zůstane. Dorost
sokolský u našich jednot získáváme nejvíce ze živnost-
nictva. Nic nemůže mistr prospěšnějšího pro svého
učně neb pomocníka učiniti, než když přičiní se o to,
aby vstoupil do jednoty sokolské jako dorost. Hochovi
poskytne příležitost ku výchově tělesné i duševní,
jak svrchu uvedeno, a sobě vychovává dobrou pocti-
vou sílu, které brání její poctivost sokolská, aby do-
pouštěla se různých nepočestných skutků na mistrovi,
nebo takový jinoch, kterého pak těší býti Sokolem,
to jest bratrem, celé řady sebevědomých, uvědomělých,
vědomím bratrství a rovností všech proniknutých spolu-
bratří, a aby sám mohl se státi bratrem, snaží se žíti
slušně a bez poskvrny, jak na Sokola sluší. Znám
mistry, kteří přímo nutí své učně, aby vstupovali do
dorostu sokolského, poněvadž oni jsou pak svědo-
mitější, ohebnější, rychlejší a přesnější při vší své
práci. Učeň otupený, bez sebevědomi dělá jako stroj
bez myšlenky a jest největší škodou mistra. O tom
by měli naši mistři uvažovati a svůj dorost do Sokola
posílati. Jednoty pak si musí dorost upozorňováním
vůdců získávati. Hlavně nyní, kdy vyučování v pokra-
čovacích průmyslových školách pominulo a učňové
všechen čas po práci mají volný, měli by choditi a
býti přímo posíláni do Sokola. Ve výchově mládeže
spočívá naše naděje a síla.
Nová úprava venkovského poštovnictví. Nejvyšším
rozhodnutím ze dne 18. května potvrzena byla re-
forma venkovských pošt. Velký počet těchto, dosud
neerárních, přejímá se do správy erární a zároveň
upravuje se plat poštmistrů při těchto erarisovaných
úřadech. Velké procento jich připadá na království
České. Příslušná nařízení vyhlášena budou v nejbliž-
šich dnech.
Šarlach epidemicky vypukl v Nemanicích.
Zprávy různé.
