POSEL I1
Ročník XXIX.
V Domažlicích dne 7. července 1900.
Číslo 28.
ČERCHOVA
Domažlický týdenník.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
1 korunu 80 haléřů
čtvrtletně .
7 korun 20 haléřů.
ročně
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
2 koruny 46 haléřů
za hranice
do Ameriky „2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Byl prý reformátorem, velikým reformátorem.
Nesouhlasím. Nazývám jej revolucionářem, velikým
revolucionářem v ethice. Reformátory lze nazvati
Miliče a Waldhausera — „Cit Milič byl a rozum
Waldhauser, — však Mistr Jan byl více všech —
byl čin! — Reformátor obmezuje se na mnoze na
plané theoretisování, revolucionář — slovo to nebudiž
vykládáno v obyčejném měšťáckém smyslu! — jedná
a žije dle svého přesvědčení Waldhauser, Milič a
jiní reformátoři přestávali na slovech vržených s ka-
zatelny mezi lid. — Hus stál nejen slovy a spisy v
boji proti tehdejšímu duchu času, ale háje mužně
individuelní svobodu odepřel slepou poslušnost hierar-
chii a stál pevně proti všemu zvrhlému duchovenstvu,
proti arcibiskupovi, proti papeži — ba jsa v nej-
přísnější klatbě stál samojediný v prudkém proudu
osobních a fanatických vášní, — a to byl čin, čin,
s jakým byla tehdy jen čistá, vyvinutá individualita
Husova.
Nebyl iniciatorem. Ale jest zjevem svérázným,
svým jak v době před rokem čtyrnáctistým, tak v
právě uplynulém půltisícileti. — Nebyl demagogem.
Neštval lid řečmi počítajícími na nízké vlastnosti
mas. Hledal a hájil pravdu, uváděl fakta se stejným
klidem i zápalem jak před prostým davem, tak před
mistry, arcibiskupem i posléze před konciliem.
Byl občanem, žádal spravedlnost a hájil přiro-
zené právo všech. Byl vždy vznešený, vždy pravdivý,
vždy ryzí a padl v boji za myšlénku jsa vzorem
všem, kdož touží po volnosti ducha i osoby. V den
smrti jeho uvažuj každý o sobě, zkoumej sebe nej-
prve a pak nezačinej s reformací jiných, ale s re-
voluci v sobě!
Slova Husova.
„Prosím Vás, ctěte a milujte kněží, jenž mají
mravy bez ouhony a šlechetný život vedou; zvláště
ale ty, kteří na vinici Páně hodně pracujíce, čisté
slovo Boží zvěstují. Ale varujte se lstivých lidí, nejvíce
nešlechetných a necnostných kněží, o kterých sám
Spasitel praví: že zevnitř mají oděv ovčí, vnitř pak
jsou draví vlci. Vrchnosti a pány prosím, aby se
svými ubohými poddanými milostivě nakládali, spra-
vedlivě s nimi jednajíce. Měšťany prosím, aby povin-
nosti svého stavu svědomitě plnili. Řemeslníky prosím,
aby jsouce v bázni boží živi, pilně svůj obchod vedli.
Čeládku žádám, aby svým pánům věrně sloužila.
Především ale nejvíce prosím učitele a kazatele,
aby nejprvé sami počestně a šlechetně živi byli, pak
tím příkladem svým učedníky své ke cnosti vedli.
— Jim přísluší učedníky vyučovat, jak se mají umění
oddati, ne pro lakomství a marné důstojenství, nýbrž
ke cti a chvále Boží, k užitku obce a svému vlastnímu
blahoslavenství; v nich vštípit mají bázeň boží, která
jest základ moudrosti.
Všecky studenty při vyšších školách, i také
všechny jiné školáky napomínám, aby svých mistrů
ve všech šlechetných věcech poslušni byli a jejich
příkladů následovali; oni se mají pilné v umění
cvičit, kterým by po čase čest Boží rozmnožili, sobě
a svému bližnímu prospěšnou službu prokazovati
mohli.
Toto psaní jsem psal v žaláři na rukou a nohou
poutami sklíčený, očekávaje po třech dnech ortel
smrti, jejž sněm na mne vznese. Věřte, že se té tak
ukrutné myšlénky nestrachuji, mámť k Bohu důvěrnost,
že mne neopustí, aniž dopustí, abych pravdu slova
zapřel, nebo bludy mně falešně přičítané od-
volal . . . Toto jest pak má poslední žádost k Vám:
milujte se vespolek, pravdu žádnému nezamezujte,
pečujíce, aby nábožní a nevinní násilně utiskováni
nebyli".
(Dokončení.)
Vzdor té nepřízni poměrů vidíme jednotlivce
živnostníky prospívati, ba i bohatnouti. Není tedy
ta půda řemesla úplně ztracena. Ba vidíme příslušníky
stavu živnostenského na předních místech společen-
ského života a samosprávných zřízení, není tedy
stav ten utlačen, ba naopak, vidíme v poslední době
živnostnictvo postupovati na cestě organisace statně
ku předu, a to se zdarem, jakmile jest s důstatek
pevné vůle, zájmu pro celek a vytrvalosti v konání.
Avšak co tu především dopomáhá k úspěchu jedno-
tlivců nebo ke zdaru společného postupu? — náležitá
inteligence, znalost věci, důmysl i dovednost v práci,
rozšafnost osobní a solidnost v jednání vůbec a
v obchodním zvlášť.
Tu však přicházíme ke kořenu zla spočívajícího
v tom, že okolnosti, na jichž vrub spadá pokleslost
řemesel nesou také vinu, že vzdělání v nynějším
příslušnictvu stavu toho tak nerovnoměrné jest. Ne-
dostávalo se řádně upraveného, živnostenskému
dorostu přístupného vzdělání odborného i obchodního,
a následky toho jsou a budou ještě dlouho citelny,
tak že nutno věc s úsilím doháněti. Jest to možné
dodělati se v tom směru výsledkův odpovídajících
požadavkům času i v širších kruzích v živnostech
již dlouhá léta činných řemeslníků? Směle může se
říci ano, pakli totiž živnostnictvo nejen zájem na
věci jeviti bude, ale též s náležitým porozuměním
svých potřeb a s upřímnou horlivosti v činnosti
vzdělávací se súčastní, aby stále v stejném kroku
s duchem času postupovalo ve svém vzdělání odborném.
Na základě poznání, čím řemesla nejvíce utrpěla
a čeho jest jim ku zvelebení nejvíce třeba, dojde se
na jisto k přesvědčení, že záchranou nejbezpečnější
jest náležité vzdělání, dokonalá způsobilost výrobní
i obchodní. Dobře a levně vyráběti a při tom výhodně
obchodovati jsou hlavní podmínky zdaru každé
živnosti, a k tomu jest především třeba znalosti i
dovednosti, jest k tomu třeba inteligence. Konkurenci
obstojí, případně ji překonají jen ti, kdo výrobkům
svým výhodný odbyt zajistí a týž ještě rozšíři. A
jakým způsobem jest nadále možným obstáti v kon-
kurenci? Snad dalším ještě snižováním cen?, snad
takovým snižováním, že se již ani vlastní náklad
výroby nestrží? Nebo snad zhoršením zboží, aby
se levnějším stalo?, snad surovinou menší hodnoty
nebo menším vynaložením práce na dílo? Nikoliv.
To jsou cesty klamné, které vedly na scestí, které
svedou k fušerství. Stálé snižování cen zavedlo
výrobu v řemeslech k povrchnosti, k práci nedbalé.
Taková konkurence nedůstojná pokazila nejen ceny,
ale zkazila i pracovní síly a co ještě horšího, zkazila
i obecenstvo. Tuctové, lecjaks naličené zboží, stalo
se bohužel obvyklým. V obecenstvu se z velké části
pokazil vkus a potlačil smysl pro ocenění řádné
práce. Chatrně šitý kabát, který by dobře nepadnul,
nebyl dle mody a dokonce byl ze špatné látky, by
se slušný člověk do společnosti ostýchal vzíti. Ale
týž člověk jest v domácnosti své obklopen nevkusným
a chatrně vyrobeným zařízením, lhostejný jest k bídné
úpravě i místnosti veřejných, jen když tu a tam
trochu nápadné parády, trochu pozlátka. Ale jak to
vedle té parády vypadá?! Práce řemeslnické si málo
kdo všímá, ba velká část obecenstva stává se již
k takovým zjevům šlendrianské práce lhostejnou.
Jest takový neblahý způsob konkurence stálého sni-
žování cen výrobků řemeslných na dále možný?
Každý př.slušník stavu živnostenského, třeba i podléhal
těmto trudným důsledkům, potvrdí, že nikoliv. Může
se na takovém konkurencí vyvolaném scestí výroby
setrvati nebo dokonce ještě dále jíti? Tu každý,
kdo jen trochu smyslu pro hospodářské zájmy má,
musí se opříti takovým nezdravým poměrům ve
výrobě.
Jest arciť snadné, volati po zboží dokonalejšim,
těžko ale vyhověti, žádá-li se též láce, a přece jediným
východištěm z těchto poměrů jest snaha docíliti
zboží dobrého za ceny co možná levné, a péče obrátiti
se musí k výrobě zboží dokonalejšího. Zásadou se
musí státi: vyhověti časovým požadavkům dokonalou
prací co možná malým nákladem výrobním.
Již dnes jest duch času takový, že každý chce
býti uspokojen co možná nejskrovnějším nákladem
a moderní technika všemi prostředky snaží se do-
cíliti co největších výsledků s vynaložením co možná
nejmenšího nákladu práce. Živnostník nemůže se
těmto směrům vzpírati, nýbrž musí se vpraviti do
zásady a způsobu výroby, jak je hospodářský celek
určuje.
Tedy jakost i způsob výroby jsou rozhodující
v konkurenčním zápase vůbec i v existenčním postavení
živnostníkově. A od čeho jsou tyto věci závislé?
Od důmyslu a dovednosti v práci, od pomůcek ve
výrobě. Tito činitelé jsou hlavní oporou v zápase
konkurenčním, v zápase o bytí jednotlivců, o zdárný
rozvoj celého stavu řemeslného.
A z toho vychází důležitost veškeré té činnosti
pečující o docílení vyšší způsobilosti pracovní, pomá-
hající v poznávání a zavádění výhodnějších způsobů
práce a pomůcek pracovních.
Avšak láce výroby nezávisí jen od práce, ale
i od výhodných surovin, výhodných svou jakostí
a svou lácí. Tedy zde hned při podkladu výroby,
v opatřování surovin, vyniká nejen znalost odborná,
ale i stránka obchodní. Již nepatrné rozdíly v cenách
surovin bývají mnohdy rozhodující v úspěchu obchodu,
a současně se snahami o docílení vyšší způsobilosti
výrobní kráčeti musí obchodním duchem a odbornou
znalostí vedená péče o výhodné opatřování surovin.
Však při výrobě hned v její začátcích vystupuje
otázka odbytu. Při povaze živnostenské výroby jest
valná část práce na zakázku, pak již předem určen
jest její odbyt a dle toho se práce řídí. Nicméně
čím dál tím více množí se práce na sklad. Tu opět
hlásí se obchodní stránka o popředí. Jest však dnes
překonané stanovisko hledati spásu jen ve velkém
množství prodeje; rozhodujícím vždy zůstane, s jak
velkou výhodou se prodává. Nejlepším dokladem
toho jsou výsledky skartelovaných velkozávodů. V
provozování živnosti nabývá čim dál tím větší váhy
řádná úprava obchodu, aby odbyt byl nejen zajištěn
ale i výhodný. Tu arciť v obou těchto směrech
v opatřování surovin a tržbě výrobků hraje velkou
úlohu opatřování peněz na úvěr A tak v činnosti
ku zvelebení řemesel směřující zaujala důležité místo
pro živnostnictvo vhodná úprava úvěrnictví.
Tu vidíme již hlavní body, o něž se obchodní
čásť živnosti opírá: Dobrý nákup surovin, výhodné
opatřování prostředků výrobních, zdárný odbyt,
úprava prodeje a k těm souvisící úprava podmínek
dodávacích, zabezpečeni stálých dodávek, náležitá
čilost obchodní, vyhledávání styků s obecenstvem,
včasná nabídka zboží atd. To jsou jednotlivosti, v
nichž mnozí vynikají a stávají se tím silnější nad
jiné, jmenovitě dovedou-li získati a využitkovati úvěru
nebo dokonce vlastními dostatečnými prostředky
peněžitými vládnou.
Avšak není-li všem stejně v tomto směru přáno?
Pak nezbývá než slučovati se v celky silnější, sdru-
žovati se za jednotlivými úkoly obchodní činnosti
v živnostech. Organisace za účelem řešení těchto
hospodářských zájmů jest bezpečnou cestou k dosa-
žení náležité způsobilosti i podmínek ku zdárnému
řešení této obchodní stránky v živnostech potřebných.
Příklady toho již jsou, že snahy řádně zřízených
a vedených sdružení živnostenských dodělali se vý-
sledkův uspokojivých. Doplnění živnostenského řádu
dodatkem z roku 1897 usnadňuje společenstvům cho-
piti se organisace sdružování za účely hospodářskými.
Akce živnostenská v tom směru nabádá i pomáhá.
Povzbuzuje nejen ke sdružování za účelem společného
užívání pomůcek strojních, ale nápomocná jest také
při zřizování družstev nákupních i tržních, zvláště
ale na pomoc družstvům úvěrním rozvinuta činnost
hned v začátcích dosti rozsáhlá, a doufejme, že při
náležitém porozumění v kruzích živnostenských bude
činnost ta i vydatnou.
Jan Hus.
Cit Akiba byl, rozum Theradion,
je čin!
však Bar-Kochba je více všech —
Vrchlický: Bar-Kochba IV.
O úpadku řemesel,
a v čem hledati jest záchranu
živnostnictva.
Psal Hus „v listu ke krajanům
ze žaláře Kostnického“
B. L
