K památce Husově. Oslava památky Husovy
po nivách českých roste. Všickni věrní Čechové,
pamětlivi hrdinné smrti mučedníka za čistou víru
Kristovu a prvního Čecha, vzpomínají v předvečer
výročí jeho upálení, hrdinné jeho smrti a ovšem i
jeho příkladného, v pravdě křesťanského života. V
předvečer ten jako před dávnými, dávnými lety za-
palují se hranice na význačných kopcích a horách
českých, aby plápoly jich hlásaly, že žije v myslích
a srdcích lidu českého památka největšího Čecha.
V Domažlicích také se tak děje. Staré město husitské
nezapomíná minulosti své a věrno zůstávajíc miláčku
svému ctí jeho památku. Hranice postavena byla v
sousedství kapličky na Baldově. Ještě za dne shro-
máždil se kroužek sokolů v hostinci sousední obce
M. Luženic, kde náčelník jednoty předčítal celý
proces Husův v chrámu Kostnickém, odsouzení jeho
a smrt podle zanechaných z té doby pramenů od
očitého svědka biskupa Pogia. Za šera pak rozžehnuta
hranice. Zástupy účastníků v půlkruh se rozestoupily,
načež starý vlastenec p. Dr. Ant. Steidl, jenž
pro zřízení hranice ochotně pozemek poskytl, pro-
mluvil ku shromážděným o významu Husově a po-
bídl obzvláště mladší, aby nezapomínali toho, jak
otcové jich dovedli ctíti národního svého mučedníka.
Ku slovům těm připojil se krátkou řečí náčelník
Sokola br. J. Fastr, načež shromáždění za spo-
lečného zpěvu dlouho ještě u hranice setrvali, než
se rozešli. Dlužno poznamenati, že kult památky
Husovy znenáhla ale přece roste. Před několika
lety byli to jednotlivci, dnes znají povinnost svou
spolky, jež oslavu pořádají. Město někdy hu-
sitské hlásí se dnes ku své minulosti,
ale také ku své svaté povinnosti!
Slavnost Husova. Jak jsme již oznámili, vyjde
za příznivého počasí v neděli dne 8. července o 3.
hod. odpol. průvod z letní tělocvičny, k němuž shro-
maždětež se spolky i obecenstvo již o půl 3. hod.,
aby průvod mohl býti náležitě sestaven. Po příchodu
na Střelnici zapějí zdejší zpěváci „Chorál národa
českého“, na to promluví o významu našeho světce
p. V. Jar. Klofáč, redaktor z Prahy, a zakončí
se „Písní Šumavanů“. Ostatní čas vyplní hudba
sboru střeleckého. Podotýkáme, že jest to slavnost
lidová a že při nízkém vstupném jest možno
každému dáti na jevo svoje mínění! Dlužno připo-
menouti, že s ochotou velikou přijala sl. městská
rada protektorát nad slavností Husovou, která odbý-
vána bude za každého počasí.
Husitské pomníky. Bohušovská obec u Terezína
vydala leták ke všem českým obcím a místním spol-
kům v zemích koruny svatováclavské, v němž vybízí
proti velkoněmeckému hnutí zakládati spolky pro zří-
zení pomníku Mistru Janu Husovi, aby při oslavě
500letého upálení Husova (r. 1915) v každé větší
obci české byl husitský pomník.
Sokol v Staňkově pořádá v neděli 8. července
oslavu M. Jana Husa. Br. Jan Ausobský prosloví
„M. Jan Hus před koncilem kostnickým“. Po před-
nášce koncert vzdělávacího odboru Sokola Slavnosť
koná se v zahradě pí. T. Kosinové. Začátek o půl 3.
hod. odpol.
Osobní. Zdejší rodák, skut. učitel na občanské
realce v Lounech p. Max Regal, ustanoven na
státní realce v Rakovníku. — Pan Alex März,
asistent zdejšího poštov. úřadu, jmenován oficiálem.
Úmrtí. Ve čtvrtek dne 5. července o 10. hod
dopol. zemřela v Nové Kdýni po dlouhé těžké nemoci
ve věku 57 roků pí. Marie Žákavcová, roz.
Tšídová. Pohřbena byla dne 7. července o 3. hod.
odpol. na hřbitově sv. Mikuláše.
Letošní abiturienti zdejšího c. k vyšš. gymnasia
ze svého zdařilého věnečku, kterýž pořádali dne 28.
června v sále „u Černého koně“, věnovali z čistého
výtěžku 45 zl. Ústřední Matici školské a 45 zl.
„Husovu fondu“. Obnosy ty byly redakcí naší na
příslušná místa do Prahy zaslány. Našim pp. abitu-
rientům všechna česť, že částkou tak značnou 90 zl.
přispěli k jmenovaným blahodárným účelům.
Z našeho Meranu. Na České Kubici začíná býti
zase živo a šumno. S nastalou pohodou se všech
stran Čech i ciziny dostavují se sem četně turisté a
letní hosté, byvše sem krasami a půvaby šumavskými
znovu přivábeni. Jakkoliv pařížská výstava a deštivé
zimavé počasí nejsou letos výletním místům zrovna
na prospěch, přec dle hojných přihlášek lze souditi,
že veškery obydelní objekty jako jiná léta obydleny
budou; to se týká zejména pensionátu p. Vuršra a
vil p. inž Peka. Obětaví majitelé jich seč mohli uči-
nili, aby budovy jich svou zevnější i vnitřní skvostnou
úpravou a leskem, jakož i výbornou jakostí jídel a
nápojů cizincům se doporučili a počet příznivců si
rozhojnili. Jak jsme již loni naznačili, vystavěli pp.
manželé Vuršrovi z Plzně vedle pensionátu „Krásno-
horské“ mimo kuchyni nově velmi krásnou verandu
v rozměru 400 metrech čtverečních, výstavní to salon,
jemuž v Plzni, ani v naší Praze žádný roveň není
O velkých koncertech, divadelních představeních a
za hojné návštěvy velmi dobře se osvědčí. Ve ve-
randě jest drahocenné piano koncertní, při němž je
kazdou neděli taneční zábava. Plány na verandu,
jakož i roztomilou skvělou výzdobu ve vzorcích ná-
rodních, provedl osvědčený přítel Domažlicka p. Jan
Kubeš, professor z Plzně. Ježto pp. manželé Vuršrovi
nezištně a s tak ohromnou obětí národní pensionát
v našem zanedbaném a opomenutém zákoutí vysta-
věli, aby jen půvabné Domažlicko, jeho dobré jméno
a slávu předků jeho po celé vlasti v známost uvedli
a rozmnožili, mohouce s větším ziskem povznésti
končiny jiné, nadějeme se, že uznali krajané podniku
jejich přízeň a podporu svou neodeprou. Téže přízni
doporoučíme i nově postavený restaurant p. inž. Fr.
Peka z Domažlic. Jako jeho byty ve vilách „Luisa“
a „Na Kovárně“ zamlouvají se každému svou ele-
gancí, praktickým zařízením a čistotou, takový dojem
činí též z venku i uvnitř hotel jeho. Zvláště výzdoba
a vnitřní zařízení vzdušné verandy jsou nádherny.
Malby provedeny osvědčenou rukou p. H. Amerlinka,
malíře z Domažlic. Když pak v noci veškeré míst-
nosti a průčelí restaurantu v magickém osvětlení
(acetilenovém) zazáří, činí vše dojem čarovný a ne-
zapomenutelný. Dobrá snaha p. inž. Peka bude za-
jisté rodáky v plné míře oceněna, když i též jeho
elegantní a levné lázně v nejhojnější míře používány
budou. I jest při stálém povznášení turistiky potě-
šitelno, že obětavá snaha těchto jednotlivců hmotně
i duševně toto zákoutí Domažlicka sesíliti, pilně a
úsilovně podporována jest uznalostí a blahovůlí sl.
zastupitelstva král. města Domažlic, které v lesích
svých všude cesty a pěšiny upravovati dává, lavičky
rozmnožuje a se i jinak o rozkvět výletní osady stará.
A úspěch bude tím plnější, když i obyvatelstvo Do-
mažlic a okolí si na České Kubici hojné a časté
dostaveníčko dá. Seznam dosud tam přibylých hostů
uveřejníme příště.
Učitelská jednota „Budeč“ v Domažlicích bude
míti letní schůzi dne 19. července o 10. hod. dopol.
v Staňkově městysi. Program: 1. Formalie. 2. Český
dějepis ve službách idey národní (Jan Rybín a Jan
Gabriel). 3. K valné hromadě delegátů (rozhovor a
direktiva). 4. Přání a p. Po schůzi společný oběd
(po 1 K) a přátelská zábava při hudbě v zahradě
„u Kosinů“. Pozvání jednotlivcům se neposílají.
Podpůrný spolek učitelstva českého školního
okresu Domažlického koná dne 11. července t. r.
(odpoledne po okresní poradě učitelské) valnou hro-
madu dle pořadí: 1. Formalie. 2. Zpráva jednatele,
pokladníka a revisorů účtů. 3. Volba předsedy, čtyř
členů výboru na 2 roky, dvou náhradníků a tří revi-
sorů účtů na dobu 1 roku 4. Stanovení výše i splatné
lhůty příspěvku členského. 5. Stanovení příspěvku
na pohřeb zemřelých členů. 6. Volné návrhy.
Na c. k. gymnasiu v Domažlicích budou se žáci
do I. třídy zapisovati před prázdninami dne 14. a
16. července, po prázdninách dne 16. a 17. září t r.
vždy od 8. do 10. hodin dopoledne. V týchž dnech
vykonají se přijímací zkoušky.
V knihovně veřejné nastanou prázdniny dne
15. července a proto žádá se, aby všecky knihy
téhož dne v úřední hodině byly vráceny.
Jubileum na Spičáku Dne 23 června slavil na
Špičáku „otec Prokop“ dvacáté páté výročí svých
jmenin za svého pobytu na Špičáku. Společnost v
pensionátu meškající, uspořádala panu Prokopovi
hlučný hold kantátou a ohňostrojem. „Otec Prokop“
děkoval, patrně dojat, a slíbil, že z cesty vlastenecké
nikdy nevybočí.
Sjezd rolnictva českého ze zemí českých bude
se konati na den sv. Václava v Praze.
Hospodářská přednáška Kočovný učitel českého
odboru rady zemědělské p. Richard Purghardt bude
přednášeti v neděli dne 29 července dopoledne v Nové
Kdýni a v týž den odpoledne v Ouboči.
Výstava prací žákovských na c. k. odborné škole
pro stávkářství v Strakonicích odbývá se dne 14.,
15. a 16. července.
Zvláštní vlak k pouti Marianské v Klatovech
vyjede zítra v neděli z Domažlic o půl 6 hod. ranní.
Veřejný koncert pořádá ve čtvrtek dne 12. t m.
v sále „u Černého koně“ hudební škola p. Josefa
Skalického. Program pečlivě sestavený, obsahuje 28
vybraných skvostných čísel. Prostranný sál u večer
ten zajisté naplní se přátely našich mladých umělců
hudebních.
Letošním abiturientům. Vedle přípisů, které
rozeslal výbor „Akademického orchestru“ v Praze na
všechny střední školy v Čechách, činíme také na
tomto místě abiturienty o hudbu se zajímající pozorny
na „Akad. Orchestr“ v Praze. Bylo by skutečně
prospěšno, aby tito abiturienti hudebníci přinesli s
příchodem svým na pražské vysoké školy také trochu
snahy pracovati na poli hudebního umění. Příležitost
k uplatnění této snahy poskytuje úplně „Akadem.
Orchestr“, jenž svými 11ti výkony, mezi nimiž bylo
6 symfonických koncertů, dokázal, že zasluhuje větší
pozornosti mezi studenty. V „Akad. Orchestru“ najde
každý hudbymilovný akademik dosti zábavy ušlechtilé,
přiležitost ku vážnému poučení v hudebním umění
a ku zdokonalení na jakémkoli svém nástroji; mimo
to každý jednotlivec v „Akad. Orchestru“ přispívá
jistou hřivnou ku šíření lásky k české hudbě. (Místnosti
„Akad. Orchestru“ jsou v Karolinu č. IV. Veškeré
dotazy zodpovi: Lud Hornov, Smíchov, Hořejší
nábřeží 8. a Jar. Patera, Praha II 44.)
Hyzdění místních jmen. Píše se nám ze Špičáku
z pens. Prokopova: „Za Nýrskem směrem ku Eisen-
steinu, jak u Vás dobře známo, leží stanice Zelená
Lhota. Je to stará obec se jménem pouze českým.
které bylo v německé „Grün“ „přetlumočeno“. Ale
kdyby v nápisu na staniční budově necháli vedle
toho německého aspoň také staré poctivé jméno
„Zelená Lhota!“ Leč nenechali. Přeložili prostě
své přetlumočené „Grün“ v „Zelená“ a Lhotu
nechali zmizet“.
Pokrok mlékařství na Blatensku. Majitelka velko-
statku paní Vlasta Stránecká zařídila novou mlékárnu
v Čekanicích. V Bělčicích utvořilo se mlékařské
družstvo s podíly po 5 zl. i počne ještě letos se spra-
cováním mléka na „čajové“ máslo. V Sedlci konala
se v těchto dnech schůze za stejným účelem. Před-
nášel v ní p. Jos. Košťál, odborný učitel hospodářství.
Úmrtí V ústavu dobřanském zemřel v neděli
dne 1. července po delším utrpení zdejší rodák p.
Ant. Starý, bývalý zlatník a hodinář, ve věku 50 roků.
Zanechal zde vdovu se 7 dítky.
Výkaz spořitelny v Domažlicích za měsíc červen
1900. Od 1. do 30. června bylo od 279 stran vloženo
K 192745 89. za tuto dobu od 254 stran vyzvednuto
K 162853.54. Půjčeno bylo K 65812.33. Na zápůjčky
splaceno K 57209.12. Obrat pokladniční od 1. ledna
do 30. června t. r. K 4,395.425.79. Úhrn vkladů
K 9,055.488.31.
Účetní zpráva domažlické záložny za měsíc
červen 1900. Příjem: na závodní podíly 200 K,
reservní fond 20 K, vklady členů 38658 K 19 h,
vklady nečlenů 9330 K 12 h, zápůjčky 87779 K
20 h. úroky 6891 K 31 h, soudní výlohy 84 K 84 h,
různý 9 K 92 h. Hotovost pokladniční koncem května
51408 K 19 h. Úhrnem 194381 K 77 h. Vydání:
ze závodních podílů 400 K, z vkladů členů 59757 K
30 h, z vkladů nečlenů 11296 K 2 h, z úroků ze
vkladů 378 K 27 h, na soudní výlohy 155 K 6 h.
Udělené zápůjčky členům 71744 K. Různé vydání
633 K 6 h, obnáší 144372 K 71 h. Hotovost po-
kladniční dne 30 června 50009 K 6 h. Úhrnem
194381 K 77 h.
Vlak se vyšinul. Dne 3. července před desátou
hod. v noci vyšinuly se v Hořovicích na nádraží 3 vozy,
čímž poškozena byla kolej, takže osobní vlak čís.
317 zpozděn byl následkem toho o 3 hodiny.
Ku srážce vlaku v Josefově Huti. Z ředitelství
stát. drah došla tato zpráva: V noci ze dne 2. na
3. července b. r. vjel ve stanici Josefova Huť tratě
Plzeň-Cheb smíšený vlak čís. 54, odjíždějící z Chebu
v 10 hod. 56 minut večer a přijíždějící do Plzně
ve 3 hod. 1 m. v noci, následkem chybně postavené
výměny na nákladní vlak č. 73 ve stanici stojící.
Z cestujících byly 1 osoba těžce a 3 osoby lehce
poraněny. Z průvodčích byly zraněny 2 osoby lehce.
V době požívání ovoce. Požíváme-li ovoce, často
se nám stane, že překvapeni býváme potom bolestmi
v životě, obzvláště děti. Zkušení lékaři radí, chce-li
kdo se uvarovati průjmu následkem požítí ovoce,
přijídati k ovoci chléb. Ve Francii panuje tento
zvyk všeobecně.
Bilance alkoholu ve Spojených Státech severo-
amerických od r. 1860—70. Dle výpočtu Everettových
pohltil alkohol přímo 3 miliardy a nepřímo 600 mili-
onů dolarů; zabil 300 tisíc lidí, 100 tisíc dětí poslal
do chudobinců, vyhnal 150 tisíc lidí do žalářů a do-
nucovacích pracoven, spůsobil při nejmenším 2000
sebevražd, zavinil ztrátu nejméně 10 milionů dolarů,
jsa původcem požárů a násilnosti a učinil 20 milionů
vdov a 1 milion sirotků!
V Annenských slatinných lázních v Bělohradě
v Čechách obnášel počet hostí užívajících koupeli
slatinných až do 3 července 1900 (nečítaje v to
hosty na letním sídle a passanty 323.
Velký požár v Bolešinech u Klatov. Dne 25 m.
m. po 4. hod odpol. vypukl v Bolešinech v dřevěné
budově č. p 30, náležející vdově E. Jandíkové, oheň,
který rychle zachvátil 9 obytných stavení. Shořelo
vše. Úhrnná škoda odhaduje se na 22.300 korun. V
posledních pěti letech je to již čtvrtý požár, který
Bolešiny stihl.
Nestlého dětská výživná moučka. Výborný účinek,
jejž přivozuje každé doby upotřebení tohoto v celém
civilisovaném světě zdomácnělého výživného pro-
středku pro kojence a dítky, spůsobil zcela přirozeně,
že Nestlého dětská moučka stala se tou dobou ne-
postrádatelnou, rovnocennou výživou pro kojence a
dítky zhubenělé a slabé, jež matčina a kravského
mléka nesnesou. Neméně blahodárně osvědčilo se
upotřebení tohoto dětského výživného prostředku v
případech zjištěných jistých nemocí, zvláště při
katarrhech žaludečních a střevních ve stáří kojeneckém
a dětském Nesmírně veliký počet vysvědčení od
vynikajících lékařských autorit jest po ruce, na důkaz
právě uvedeného uvádíme dnes však zprávu p. prof.
dra. K. Schwingra, přednosty universitní kliniky pro
nemoce novorozenců a kojenců v c. k. zemském
nalezinci v Praze, jež zní: Umělé vyživovaným dítkám
dává se na klinice a v oddělení ústavu Nestléova
výživná moučka v prvých měsících se zálibou ve
způsobě tekutém, po čtvrtém měsíci dvakráte jako
kaše. Též osvědčil se tento přípravek při silných
zánětech žaludečních a střevních velmi dobře, v kte-
rýchž případech snese se lépe, nežli mléko. Podobným
způsobem podali své dobrozdání pražští profesoři pp.:
dr. A. Epstein. dr. Ganghofner, dr. Neureutter, rovnéž
dr. H. Hüttenbrenner za řiditelství dětské nemocnice
Karolininy ve Vídni.
Z úrazové pojišťovny dělnické pro království
České v Praze. Dnem 14 července 1900 končí lhůta
§ 21. úr. zák. stanovená ku předložení vyplněných
výpočetních vzorců o příspěvcích pojistných za první
Zprávy různé.
