přenosná knihovna o 100 svazcích, která kočovati
bude po obcích, kde dosud není založena knihovna.
— Do okolních obcí budou se zasílati přečtěné ča-
sopisy z čítárny. Časopis „Vzkříšení“ zasýlá se 20
obcím zdarma. — O posledním vánočním svátku
bude se konati členská schůze, v níž bude rozpředen
rozhovor „o snahách národa českého v
19. století“, který uvede p. prof. V. Kebrle. —
— Odbory skupiny domažlické znovu se vybízejí,
aby podaly žádosti své, zprávy o činnosti a návrhy
na povznesení práce v našem Pošumaví jednatelskému
odboru v Domažlicích. — Širší debata se rozvinula
o hospodářských, školních a národních poměrech v
okolí našem a vyřízena řada dopisů v tomto směru.
Konečně dlužno uvésti, že pracováno intensivně
o jisté národně velmi důležité věci, o níž z příčin
taktických nelze se šířiti. — Zaslané kalendáře
„Česká stráž“ buďtež rozprodány. — Béře se na
vědomí, že ke skupině domažlické nový odbor v
Hluboké se přihlásil. — Dne 16. t. m. o 2. hod.
odp. konati se bude schůze odboru N. J. P. v Ne-
volicích, při níž promluví p. Alex Halík „o domov-
ském zákonu a o osobách v obci“. O
témže předmětu promluveno bude také v odboru
havlovickém.
Do místní školní rady v Nové Kdýni zvoleni pp. :
Josef Hruška, Aug. Kohout, Jan Řeřábek a Emil
Tšída, za jich náhradníky pp: Josef Kubíček a Jan
Ticháček.
K nastávajícímu sčítání lidu dnem 31. prosince
1900 musí se každá zde přebývající cizá osoba vy-
kázati u policejního úřadu domovským listem své
příslušné obce, knížkou pracovní neb čelední; mladíci
od roku 1881 včetně r. 1891 rození mimo to bez-
platným výtahem z matriky.
Schůze obecního zastupitelstva konána bude ve
středu dne 19. prosince.
Našim dámám! — Podporujte ženský
průmysl! — Nejvhodnějším praktickým dárkem
vánočním, novoročním i darem pro nevěsty jsou za-
jisté domažlické prošívané ložní přikrývky, plněné
čistou ovčí vlnou, nebo jemnou vatou, ze všech
možných látek, ve všech barvách, v jemném prove-
dení a cenách nejlevnějších. Přikrývky tyto i při-
krývky prachové, které dosud jen z ciziny odebí-
rány byly, vyrábí nyní dobročinný a vlastenecký
spolek paní a dívek „Božena Němcová“ v Domažli-
cích. — Cenníky zašlou se ochotně. Přikrývky zho-
tovují se též i ze zaslaných látek v každém rozměru.
— Ve výstavě Berounské byly vyznamenány tyto vý-
robky čestným diplomem a právem ražení zlaté
medaile a o výstavě v Kutné Hoře stříbrnou me-
dailií pražské obchodní komory.
Z Nové Kdýně. (Přednáška.) Jak oblíbeny
jsou přednášky zdejšího „Sokola“ a zvláště zaslou-
žilého starosty br. Emila Tšídy, mnohokráte již dobře
osvědčeného to řečníka, ukázalo se opět v neděli dne
9. t. m., kdy jmenovaný br. starosta přednášel: „O
životě v Paříži.“ Obě místnosti Čes. Budějovického
hostince „u Štolovského“ byly plny ano v pravém
slova smyslu namačkány. Na 120 osob (pánů i dám)
tísnilo se kolem stolů a napjatě poslouchalo a sle-
dovalo zajímavou, poučnou i zábavnou tu přednášku,
velice pěkně, po většině z vlastního názoru, líčenou
tu a tam svěžím humorem a dobrým vtipem koře-
něnou, a při tom pochutnávalo si na „dobrém moku“
Gambrinově, vlastně Felixově. Přednášející předeslav
úvod, počal časnou hodinou ranní, kdy „Paříž ještě
spí,“ a vylíčil čilý tou dobou ruch při zásobování
v tržnici panující a přešel pak, když „Paříž vstává,“
k líčení života na ulici, v obchodech, kavárnách a
hotelích. Vybrav si pak rázovité „figurky Pařížské“:
prodavače novin, kupeckého mládence, „vdané sklep-
nice“ (úborem spíše našim jeptiškám než sklepnicím
se podobají), kočího omnibusu a j. v líčení velice
živém a zajímavém nám je předvedl. Také různé
společnosti, dávající si jména „bláznů,“ „blouznivců“
(umělci a literáti) a p. a scházející se v prazvláštně
upravených místnostech (jako peklo, velryba a j.)
pěkně a s náležitou dekorací vylíčeny. — Přítomnost
hostů z Hluboké, Loučimi a Počinovic, podává důkaz,
jaké obliby došly přednášky br. Em. Tšídy. Doufáme,
že „Sokol“ dlouhého odpočinku si nepopřeje a že
v brzku opět nás něčím překvapí a potěší
Řádná valná hromada Odboru Klubu českých
turistů v Domažlicích konati se bude dnes 15. pro-
since o 7. hodině večer, v místnosti Měšťanské besedy
domažlické. Program: 1. Čtení zápisků minulé valné
schůze. 2. Zprávy činovníků, a) jednatele, b) poklad-
níka, c) správce chýše Pasovského, d) přehlížitelů
účtů. 3. Volba výboru. 4. Volné návrhy. Kdyby se
tato valná hromada nesešla, koná se druhá schůze
o 8. hodině, tentýž den, bez ohledu na počet pří-
tomných.
Dary k ošacení a vánočnímu podělení chudých
dítek na Domažlicku, které pořádá Klub českých
turistů a jež na odbor Domažlický došly: Klub českých
turistů v Praze 1000 K, sl. spořitelna v Domažlicích
40 K, sl. okresní výbor v Domažlicích 30 K, sl.
obec král. města Domažlic 20 K. Po 10 K pp.: P.
Hana, purkmistr, Václ. Milota, c. k. hejtman-auditor
v Terezíně, Em. Marčan v Mnichově a sl. akciová
sladovna v Chrudimi. Po 5 K pp.: Em. Hübner,
ředitel cukrovaru, Gust. Kraffer, c. k. okr. hejtman,
Kar. Trnka, obchodník, a Fr. Zeithaml, sládek. Po
4 K p.: Rud. Bauer, lesmistr, Jos. Bittner, revident
stát. dráh. Po 2 K pp.: Jos. Duffek, obchodník, M.
Duffek, soukromník, Mich. Florian, továrník, Ant.
Hrůza, c. k. okr. zvěrolékař, L. Klauber, obchodník,
pí. Anna Kralovcová, majitelka továrny, Jos. Kru-
pička, cukrmistr, Jan Kyselák, c. k. správce pošty,
Leop. Lichtenberg, lékárník, Jan Ludvík, obchodník,
P. Ant. März, děkan, Ludv. Milota, obchodník, Jos.
Matějček, úředník dráhy, Fr. Ninger, c. k. vrchní
kontrolor, Fr. Peška, c. k. rada zemského soudu,
Kar. Prunar, knihkupec, Ferd. Samohrd, c. k. prof,
Mir. Sekera, c. k. okr. tajemník, Dr. Ant. Steidl,
okr. starosta, Miška, hotelier ze Žižkova. Dále sl.
Betty Prunarová, pp.: P. J Kralovec, prof. v Pří-
brami, a P. Václ. Šanda, biskup. notář. Pan Václ.
Kitzberger, zasílatel, K 1.06. Po 1 K pí.: Anna
Adamovičová, Al. Čechová; pp.: Jan Bartůšek, ho-
stinský, Ant Beneš, profesor, Gust. Catský, účetní,
Jan Fastr, tajemník, Fr. Finze, účetní, Ed. Freund,
obchodník, Jiří Fürtsch, ökonom, Dr. B. Gibian,
advokát, Jan Halík, uzenář, Dr. Jan Holub, lékař,
Václ. Holub, c. k. berní oficial, Ant. Kalous, truhlář,
V. Kebrle, c. k. profesor, Dr. V. Kostlivý, c. k. okr.
lékař, Václ. Kolářík, úředník cukrovaru, Ondř. Ludvík,
obchodník, Jak. Martínek, učitel, K. Mündl, c. k.
vrchní geometr, Fr. Pek, civ. inženýr. Ant. Pek,
obchodník, Em. Prunar, redaktor, J. Pugnar, obchod-
vedoucí, P. Václ. Pavelka, katecheta, Fr. Reiss. c. k.
ředitel gymnasia, Jan Regal, ředitel spořitelny, Dr.
Aug. Regal, lékař, P. Jos. Rybička, prof. v Třeboni,
Dr. Rud. Rubeš, advokát, J. Šebesta, c. k. berní,
Fr. Scheier, ředitel fin. stráže, K. Schnabl, obchodník,
Alfr. Schnabl, obchodník, Al. Šmíd, hostinský, Ant.
Štrec, mlynář, Jos. Tauber, fotograf, Kar Teršíp,
c. k. oficial techn. kontroly, Dr. Fr. Wellner, advokát,
Jar. Zůna, c. k. okr. komisař, Jos. Žuvníček, odborný
učitel, Em. Zachystal, c. k. vrch. respicient fin stráže.
Pan B. Šaffranek, techn. úředník 80 h. Úhrnem
příspěvky činí 1249 K 86 h.
Z okresního výboru. Za příčinou poučení obecních
starostů a členů obecních zastupitelstev pořádá okresní
výbor dne 16. t. m. v 9 hodin dopoledne v zasedací
síni okresního zastupitelstva přednášku „o rozpočtu
a účtu obecním, pak o vedení účtů obecních.“ Pří-
slušný výklad podá tajemník okresního zastupitelstva
pan JUDr. Josef Musil.
Z akadem. spolku „Chod.“ Jak již předem ozná-
meno bylo, sehraje akadem. spolek „Chod,“ ve čtvrtek
27. t. m. dvě jednoaktovky, a sice: „Telegram,“
veselohru G. Pflegra Moravského, a „All right,“ vese-
lohru J. Štolby. Poněvadž oba kusy vynikají pěkným
zpracováním a zvláště bohatostí zápletek, čímž zajisté
souhra značně stížena jest, doufá „Chod,“ že P. T.
obecenstvo hojně se pobaví. Po divadle volná zábava.
— Elitní věneček akadem. spolku pořádán bude
určitě 12. ledna. Se zvaním započne se o svátcích
vánočních.
Přednášku pořádá v neděli dne 23. prosince 1900
zdejší národní dělnická beseda „Petr Fastr“ pro své
členy a hosty v místnosti spolkové br. Ant. Holuba.
Přednášeti bude o věcném a případném thématu
kandidát poslanectví br. Václav Fressl z Plzně.
Po přednášce předneseny budou zpěvní, deklamatorní
a hudební čísla.
Změna stanov. Ministerský předseda jako správce
ministerstva vnitra povolil v dohodě se súčastněnými
ministerstvy změnu stanov, přijatou na valné hro-
madě akcionářů akciové společnosti „Místní dráhy
z Plané do Tachova“ v Tachově.
Z Řemeslnicko-živnostenské jednoty v Domaž-
licích. Měsíční svoji řádnou schůzi konal správní výbor
dne 9. prosince o 2. hod. odpoledne ve spolkové
místnosti „u Šumavy.“ Po přečtení zápisu o schůzi
předešlé schválena zpráva jednatelská, z níž vyjímáme,
že došla Jednotu různá pozvání ku předplacení na
různé časopisy a díla odborná, což vzato na vědomí;
odebírané časopisy, na něž předplatné, jak usneseno,
až po dojiti jich se zapravuje, buďtež do konce bě-
žícího roku zaplaceny. Za člena přihlášen a přijat
byl p. Jindřich Vrba, mistr obuvnický zde Celoroční
valná hromada ustanovena na den 6. ledna 1901
s obvyklým programem, v kterýžto den dopoledne
budou jako každoročně členové obcovati mši sv
Spolkový ples, v jehož uspořádání uvázal se stáva-
jící výbor, konati se bude dne 27 ledna v sále hos-
tince „u Šumavy.“ Účet o odbývaném koncertě do-
datečně schválen a čistý výnos 30 kor. 80 hal. po-
kladné fondu podpůrnému odevzdán.
Doprava zásilek pošty povozné v době vánoční.
Vzhledem k čilejšímu ruchu poštovnímu v období
vánočním je třeba, aby zásilky poště ku dopravě
odevzdané byly co možno dle předpisů poštovních
vypraveny. Proto upozorňuje c. k. řiditelství pošt a
telegrafů P. T obecenstvo zvláště na následující:
1. Adresy buďtež na zásilky tak připevněny, aby z
nich odpadnouti nemohly. Pokud možno, budiž adresa
přímo na obal zásilky napsána. Není-li to možným,
budiž papírový lístek, určený pro adresu zásilky
pevně přilepen na zásilku po celé své ploše. Kromě
toho se doporučuje, aby takové zásilky (bedny a
pod.), byly křížem silným motouzem obvázány. Použije-
li se k zásilkám štítku, na němž se adresa napíše,
budiž štítek zhotoven buď ze dřeva neb silné lepenky
a na zásilku pevně přivázán. Do zásilek budiž ještě
jedna adresa vložena, po případě zásilka ještě jedním
štítkem s adresou opatřena, aby i tehdy, kdyby se
adresa ztratila, neb jeden štítek s adresou utržen byl,
doručení zásilky umožněno bylo. 2. Adresy buďtež na
zásilky co nejzřetelněji napsány. Doporučuje se, aby
na adresách zásilek byla naznačena poslední pošta
velikým písmem. Zásilky znějící do Prahy, Vídně,
Pešti, Brna, Plzně a jiných větších měst buďtež
úplnými adresami, obsahujícími ulici v níž adresát
bydlí, číslo domu, poschodí, obchodní místnost a pod
opatřeny, nemá-li dopravní služba stěžována a doru-
čování zásílek, zdržováno býti. Jedná-li se o zásilky,
jichž obsah podléhá potravní dani, budiž na adrese
zásilky i na průvodní adrese udáno množství obsahu
oněmi druhy a jednotkami (maso telecí, maso srnčí,
bažanti, uzenice, šunka a pod.) kilogramy, litry, kusy
atd., dle nichž dotyčná potravní daň se vyměřuje,
C. k. řiditelství pošt a telegrafů očekává, že P. T.
obecenstvo ve vlastním zájmu těchto krátce uvedených
pokynů při podávání zásílek za doby vánoční šetřiti
bude a tak v týdnu vánočním obzvláště sesílenou
službu poštovní usnadní.
Mikulášská zábava, již připravila nám ve středu
Měšťanská beseda zdejší, zaslouží si plným právem
názvu zábavy v každém směru zdařilé. Nenucená
nálada mezi velmi četnými návštěvníky od prvního
čísla pořadu zavládnuvší a po té od čísla k číslu
stoupající, dostoupila svého vrchole v okamžiku, kdy
Mikuláš v průvodu anděla a čertů po řeči úvodní
jal se šťastným pozemčanům rozdávati dárky, jichž
se sešlo na 300 kusů, což budilo švandu všeobecnou.
Skvostné výkony hudební i zpěvní s nadšením byly
přijaty obecenstvem a patrno již, že besední pěvecký
odbor mužský i damský pod osvědčenou taktovkou
řiditele p. V. Flégla utěšeně zkvétá. Zdařilé solové
výstupy „Umělci“ a „Zedník“ odměněny hlučným
potleskem. Jedním slovem snaha byla znáti na všech
stranách a účastníci s povděkem ji uznávali, těšíce
se na opětnou podobnou zábavu u večer Sylvestrovský.
Národní dělnická beseda „Petr Fastr“ v Do-
mažlicích konala výborovou schůzi dne 10. t. m. v
hostinci br. Antonína Holuba, kterážto místnost také
mezi jiným zvolena za spolkovou. Ples besedy sta-
noven na den 20 ledna 1901 v sále „u Šumavy“.
Za zástupce besedy do výboru veřejné čítárny jme-
nován jednatel br. Ant. Fronk. Za členy činné se
přihlásili a přijati byli br. Ant. Holub, hostinský,
Jan Holý, kloboučník, Hugo Jedlička, holič, Jos.
Ledvina, krejčí, J. Vorlíček, malíř písma. V místno-
stech spolkových vyloženy jsou tyto listy: denně
vycházející „Česká Demokracie“ a „Radikální listy“,
pak týdenníky „Naše Snahy“, „Pochodeň“, „Hlasy
na Dunaji“, „Dělnické Rozhledy“ a humoristicko-
satyrický týdenník „Hrom“.
Divadlo. Zdejší divadelní spolek „Havlíček“
pořádá, jak jsme již v předposledním čísle byli ozná-
mili, v prostřední svátek vánoční dne 26. prosince
v sále „u Černého koně“ divadelní představení, k
němuž zvolil výtečnou frašku Lokayovu „Archa
Noemova“. Již ne snad proto, že představení toto
sehraje spolek na svém vlastním, nádherně a umě-
lecky provedeném jevišti, zakoupeném od obchodnické
besedy z Budějovic, ale hlavně také spolek spoléhá
na účast širšího obecenstva, jelikož na oslavu 45.
vystoupení v rozličných úlohách svého předsedy a
horlivého ochotníka p. Jos. Krištofa, jemu přízeň
projevena bude a zásluhy jeho u večer ten náležitě
budou oceněny. Po divadle taneční zábava.
Starosť vlády o studenstvo středních škol Ministr
vyučování Dr. Hartel vydal řiditelstvím všech střed-
ních škol nařízení, jimž zakazují se žactvu středních
škol styky s posluchači vysokých škol, jelikož jimi
zatahováni prý byli do politických rejdů a dále, aby
za korepetitory a učitele odporučováni nebyli studující
vysokých škol, kteří jsou členy národních spolků.
To jsou přece starosti!
Poslanec Wolf spustil na sobotní schůzi v Horšově
Týně pravou kanonádu proti německým liberálům,
zvláště proti liber. kandidátu — básníku Svobodovi
z Tachova. Když povstal redaktor Mitzner na obranu
Svobodovu, byl brzy ukřičen. Po schůzi teklo prý
zrovna pivo mezi účastníky, skoro vesměs venkovskými.
Udělování koncesí hostinských bylo značně obme-
zeno následkem výnosu ministerstva vnitra ku všem
místodržitelům a zemským správcům. Příčina toho je
úpadek hostinství vůbec a hlavní původ úpadku jest
prý příliš liberální způsob při udělování koncesí.
Za příčinou toho bylo i v Domažlicích několik hostinců
zrušeno.
President vrchního zemského soudu o úkolech
soudců. Nový president vrchního zemského soudu
v Praze, p. rytíř Viktor Wessely, když nastoupiv
úřad svůj, do středu úřadnictva byl uveden, odpověděl
na uvítání delší řečí, kterou počal česky, pokračoval
německy a česky zas ukončil. Nejprve poděkoval za
oslovení, jímž byl uvítán a pak vytkl význam trest-
ního soudnictví. Pravil, že také trestní justice musí
pokračovati s moderními proudy nynější doby. Trestní
soudce nemá soudit dle mrtvé litery, nýbrž dle ducha
zákona. Má býti především člověkem. Nemá snad udí-
leti milosti, ale má míti srdce, což ovšem na druhé
straně nevylučuje přísnosť vůči provinilcům. Vedle
znalosti zákona nutno soudci vniknouti do poměrů
lidu. Vše vycítit, nabývati zkušeností a užiti jich při
vykonávání úřadu „Nejsou již nyní poměry jako za
onoho času a dlužno tedy zaujímati stanovisko, odpo-
vídající pokroku doby.“
Okresní záložna hospodářská v Domažlicích
poskytuje členům zápůjčky osobní i hypotékární na
5 % a přijímá vklady i od nečlenů na úrok 4 %.
Úřaduje se vždy pouze ve čtvrtek od 9 do 12 hod.
dopol.; připadá-li na čtvrtek svátek, úřaduje se ve
středu den tento předcházející.
Uprázdněná nadace. Studentské nadání založené
od Anny Karoliny Wolfové ročních 176 korun obsadí
se od 1. října 1900. — Toto nadání jest ustanoveno:
1. Pro dítky manžele zakladatelkyně Jiřího Wolfa
z druhého manželství. 2. pro studující z rodiny Hof-
mannovi neb Hacklovy, a kdyby těch nebylo, 3. pro
chudé studující z Horšova Týna. — Požitek nadání
trvá pro všecky školy. Žádosti o nadání toto, opa-
