Ročník XXIX.
V Domažlicích dne 15. prosince 1900.
Číslo 51.
POSEL OD
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
1 korunu 80 haléřů
čtvrtletně
za hranice „
7 korun 20 haléřů.
2 koruny 46 haléřů
ročně .
do Ameriky „ 2 koruny 72 haléřů.
Donáška do domu ročně 48 haléřů.
Domažlický týdenník.
ČERCHOVA
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Jak dlouho budou války
nutností.
Od prvního mírového kongresu v Evropě uply-
nulo asi 45 let. Jednalo se o všeobecném odzbrojení
národů a urovnání sporu arbitrací. David Dudley
Field vrátil se do New-Yorku s nadšeným oznámením,
že éra všeobecného míru nastala a že poslední krvavý
boj, který kdy zemi naší hyzditi měl, právě byl mírem
skoncován.
Leč od té doby udály se některé z největších
válek a vzduch se naplnil takovým lomozem válečným
a přípravami, jakých svět před tím neviděl.
Nejdřív dostavil se veliký konflikt v Soustátí
o otroctví, jenž skončil armádou zmrzačených vojínů
a zanechal na jihu hrobů, až se jimi stráně vlnily.
Potom přišla válka prusko-rakouská a za nedlouho
Německo vrhlo své legie proti vojům Francie. Pak
začaly boje na Balkáně gigantickou řeží rusko-turec-
kou, až došlo k válce Americké se Španěl-
skem a válce s Boery, kdež jiná krveproliti africká
a asijská mlčením pomineme.
A zápas mezi národy representuje boj, jaký se
vede v obchodu, výrobě a politice mezi jednotlivci a
třídami.
Hrozí nebezpečí, že společnost naše stane se
tuze bojovnou. Svět neskrblí chválou pro toho, jenž
šlape po svých odpůrcích, kdežto mírumilovnost a
jemnocit jsou často vystavovány posměchu a označují
se jako nemožnost a zbabělost. Není to bez příčiny,
že národové si na erby malují lvy a orly.
Vzdor tomu jsme optimisty. Společnost lidská
přece jen více získává, nežli ztrácí. Lid se přece
povznáší. Appelujeme od Filipa opilého k Filipu stří-
zlivému. Přiznávajíce se, že vůdcové společnosti lidské
musí občas býti natřeni olejem válečným, jenž sírou
zavání, věříme přece, že základní podmínky spole-
čenského pokroku spočívají ve snášenlivosti a lásce,
nikoliv v násilí.
Kniha a časopis snadno vykonají, co nikdy ne-
dokáže ani meč ani puška. A jest to snad právě za
lomozu válečného, kdy nejvíce dojímá nás betlémské
heslo: „A na zemi pokoj lidem dobré vůle.“
Že někdy boj je nutností, nemůže žádný rozumný
člověk popírati. Jeť někdy rána laskavostí, lékařský
nůž úlevou. Ušetření bolesti dnes znamená někdy
ohromné zvětšení bolesti pro zítřejšek. Základně se
může říci, že skála dá se ovládati násilím, zvíře bázní,
zlí lidé násilím a bázní, dobří lidé zákonem a láskou.
Policejní baton a meč v ruce národa může býti
potřebou stále pro ty, vlastně proti těm, kteří na
nejnižším stupni pokroku se nalézají. Někdo řekl,
že vláda bude ještě po dlouhý čas v ruce své meč
třímati. Po čase, až meče nebude třeba, zastrčí se
do pochvy. Potom se i s pochvou pověsí na zeď,
aby ho každý viděl.
A konečně, až zdivočilost opustí i nejposledněj-
šího člověka, sundá se meč, aby byl předělán v ru-
chadlo. Potom také národy očistí své prapory od
podob dravců, neboť cíl, k němuž společnost lidská
si cestu razí, jest laskavost a svatý pokoj.
Pravého vrchole civilisace doděláme se, až spo-
lečnost lidská pozná, že pokojní jsou milými syny
Božími a pány země.
„Gazeta Narodowa,“ Chicago.
Konec roku se bliží — žádáme tudiž odbě-
ratele „Posla od Čerchova“ a veškeré inse-
renty, jichž se týče, by nám zaslali povinné
doplatky ještě před novým rokem, abychom
každému zvlášt účty zasílati nemuseli.
Zprávy různé.
Instalace nového zdejšího vld. děkana P. Ant.
Märze, při níž slavnostné odevzdány jemu budou
klíče chrámové, aby officielně v nový úřad svůj se
uvázal, konati se bude zítra v neděli. — V týž den
odbýván bude velký banket v sále hotelu „u Černého
koně.“
Schůze voličů v kurii měst, jež odbývala se
v neděli 10. ledna odpoledne v sále „u Šumavy,“
a v níž představil se kandidát mladočeské strany
Dr. Vilém Kurz a kandidát radikální strany
Vilém Votruba — byla tak slabě navštívena, že
liknavosť ta zarážela oba pány kandidáty. Hrstka shro-
máždivších se voličů s napjetím sledovala řeči obou
kandidátů, jež na vzájem dobře charakterisovaly poli-
tické poměry u nás stávající.
Ze sněmu království Českého. Poslanec Steiner
z Kadaně referoval dne 13. prosince za komisi ze-
mědělskou o petici obcí Boru, Hostouně, Domažlic a
Nové Kdýně, aby bylo zrušeno uzavření hranic proti
dovozu dobytka. Po návrhu referentovu vyzývá se
vláda, aby učinila opatření, aby bavorská vláda zru-
šila neprodleně uzavření hranic pro dobytek původu
rakouského.
Z Plzně. Výsledek volby volitelů v Plzni do V.
kurie očekáván byl všude s neobyčejným napjetím,
neboť vědělo se, že Plzeň rozhodne o konečném vý-
sledku při volbě poslance za XVIII. volební okres.
Důvěra, která kladena byla ve statečné národní vo-
ličstvo plzeňské, také nesklamala v žádném směru.
Všude byl o volby veliký zájem a voliči národní
dostavili se k osudí volebnímu v plném počtu. Budiž
zde konstatováno, že volby provedeny byly celkem
ve vzorném pořádku a že úřady o bezpečnost voličů
a svobodnou volbu náležitě se postaraly. Dík stateč-
nosti a uvědomělosti národních voličů zvoleno v Plzni
všech 100 volitelů národních.
Vyznamenání. Biskup budějovický Dr. Martin
Říha jmenoval důst. p. P. Josefa Nováka,
c. a k. vojenského kuráta nemocnice č. 4 a garni-
sonního duchovního správce v Linci, biskupským
notářem.
Úmrtí. Ve čtvrtek zemřel zde stařičký měšťan a
mistr koželužský p. Vojtěch Pek ve věku 92
roků. Pohřben byl dnes za velké účasti na novém
hřbitově.
Místní odbor Národní jednoty Pošumavské konal
dne 5. t. m. schůzi, v níž usneseno mimo jiné ná-
sledující: Věnovati na udržování čítárny 4 K a vy-
slati jednatele do výboru čítárny. — Přijato, aby
na vánoční stromek školy v Bližejově věnováno bylo
20 K, v Pelechách a Prapořišti po 10 K a 40 K
bude zasláno ústřednímu výboru v Praze k disposici.
— Za příspěvky 120 K věnované obcí král. města
Domažlic vzdává výbor nejsrdečnější díky. — Dále
usneseno, aby zřízena byla na zkoušku přenosná
Besidka.
Jest alkohol živnou potravinou nebo jedem?
„Alkohol jest strašným bičem člověčenstva, v němž
řádí krutěji než válka a rána morová.“
Těmito lapidárními slovy charakterisoval kdysi
Gladstone pravou podstatu alkoholismu. A na slovech
těchto jest zajisté mnoho pravdy, neboť alkoholismus
jest škodlivým zlem lidstva nejen v ohledu zdravotním,
nýbrž i morálním, ekonomickém a sociálním. Alkohol,
nemírně požíván, zahrabává zdraví nejen jednotlivých
osob, nýbrž i celých pokolení, pustoší rodinný život,
podporuje vzmáhání se chudoby, naplňuje žaláře a blá-
zince. O tom ovšem není nijakých pochybností. Ne-
rozřešenou zůstává dosud otázka, jakými prostředky
zlu tomuto dlužno čeliti.
K alkoholismu náležejí především dva činitelé:
alkohol, jenž je požíván, a člověk, jenž jej pije. Z té
příčiny dlužno problém tento řešiti s obou těchto sta-
novisk. Pokud se týče alkoholu samotného, možno
výrobu a prodej alkoholických nápojů buď za-
pověděti aneb značnou měrou obmeziti, jako je tomu v
Kanadě a v mnohých státech severoamerické Unie, anebo
zmenšiti počet výčepů líbovin, obmeziti dobu výčepního
prodeje anebo uvaliti na líhové nápoje poměrně vysoké
daně, aby výroba a spotřeba nápojů těchto byla obme-
zena. Podobná opatření učiněna byla již v mnohých
státech evropských i zámořských.
Zbývá tudíž činitel druhý, a sice člověk jakožto
konsument alkoholu. A tu možno opět působiti toliko
dvojím směrem a sice buď tresty nebo poučováním,
resp. výchovou.
Pokud se týče trestů, jest zjištěno, že těmito
nelze zlu alkoholismu čeliti a že i nejpřísnější tresty
škodlivé náruživosti této nezabrání a že opatření toto
může se obmezovati toliko na ona zpitá individua, která
v nepříčetnosti své ohrožují mravnost a majetek ostatních.
Pokud se týče výchovy a poučování,
rozbíhají se cesty do několika směrů. Především jest
první povinností rodičů, aby poučovali své dítky,
učitelé, aby poučovali své žáky, kněží své věřící
a spisovatelé své čtenáře. Že ve směru tomto
zejména se strany rodičů méně vzdělaných tříd, které
namnoze místo poučení dávají dětem svým jen špatný
přiklad, až dosud jen velice málo bylo učiněno, podá-
vají nám k tomu doklad téměř každodenní případy ži-
votní. Ani ne v míře tak veliké u nás, jako v někte-
rých jiných zemích, kde alkoholismus jest pravým po-
strašným morem.
Hlavní věcí, aby lidstvo o zhoubných následcích
nemírného požívání alkoholických nápojů bylo přesvěd-
čeno, jest jeho poučení se stránky fysické i psychické.
Nebezpečí tato známa jsou ponejvíce lékařům, jakožto
ošetřovatelům oněch nemocných, kteří nemoc svou buď
přímo přivodili si požíváním alkoholických nápojů anebo
jimi nemoc svou si zhoršili V případě takovém vyváží
slovo lékaře tisíce jiných a žádný lékař neměl by
tedy podobnou příležitost nechati nepovšimnutou. Ku
cti našich lékařů dlužno však konstatovati, že se tak
ve většině případů zajisté skutečně děje a že příkazů
jejich namnoze není dbáno, za to ovšem odpovědni jsou
pouze sami postižení a jejich nejbližší okolí.
Mírné požitky některých alkoholických nápojů při-
nášejí ovšem mnohou veselou chvíli a životní vzpružení,
což platí zejména o ušlechtilém moku révy vinné, jenž
ohněm svým vlévá nový život do starých žil a kostí,
pobádá srdce k bujnějšímu tlukotu a mozek k pružnější
myšlénkové činnosti. V menší míře platí to i o lahodném
moku Gambrinově, jehož předním representantem jest
naše česká chmelovina plzeňská. S nejmenší sympatií,
ba s netajeným odporem setkává se však ve všech
inteligentních třídách kulturních národů požívání líhovin.
U příležitosti této dlužno však zvláště poukázati
k té okolnosti, v níž má býti činěn rozdíl mezi užívá-
ním a zneužíváním nápojů alkoholických. Jak již dříve
praveno, mírně a střídané požívání zvláště piva a vína
a v jistých případech i mírně přiměřené požití lihovin
nejen že nemá žádných škodlivých následků zdravotních,
nýbrž sloužiti může i ku prospěchu našeho organismu.
Nejhůře však jest, když člověk propadl opilství. A proti
tomu namířen hlavní boj.
Přičin, pro které se líhovin zneužívá, jest ně-
kolik. Jedni pijí líhoviny aby — jak říkají, uhasili žízeň,
jiným jest alkohol příjemný dráždidlem nervovým, a
jiné zahřívá a rozčiluje jako žádný jiný požitek.
Ten si libuje v líhovinách, že jej „zbavují pozemských
starostí“ a mnozí pijí konečně z dědičné náklonnosti.
Poměrně největší množství alkoholu obsaženo jest v
líhovinách, po nichž přichází dále na řadu víno.
Pokud se týče spotřeby alkoholických nápojů
v jednotlivých zemích, jsou zejména jižní národové horli-
vými ctiteli vína, kdežto nejhorlivějšími pijáky piva
jsou hlavně Belgičané, Němci, Čechové, Dánové, Ame-
ričané atd. Průměrná cifra spotřeby piva v Evropě vy-
kazuje dle statistických dat za poslední desetiletí: 42
litrů, průměrná spotřeba vína pak 35 litrů na jednoho
obyvatele ročně. Porovnáme-li statistická data jedno-
tlivých států v posledním desítiletí, vidíme, že pití líhovin
vzmáhá se hlavně ve Francii, Belgii, Spojených státech
severoamerických a v Anglii, — v jiných zemích po-
měrně méně. Nejstřídmějšími v pití líhovin jsou Finově,
Norové a Švédové.
Aby škodlivému zneužívání alkoholických nápojů
bylo zabráněno, k tomu čelí také nová akce organisačního
výboru pro příští mezinárodní sjezd proti alkoholismu.
P. N.
S přílohou.
