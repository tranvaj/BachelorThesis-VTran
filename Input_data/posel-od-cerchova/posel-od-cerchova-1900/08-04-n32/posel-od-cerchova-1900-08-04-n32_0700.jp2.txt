56 let. Narodil se v hlavním městě bývalého království
Savojského v Turině r. 1844. Byl synem prvního
krále italského Viktora Emanuela. Matkou jeho byla
rakouská arcikněžna Adelhaida. Jakožto korunní princ
savojský nabyl záhy důkladného vzdělání státnického
i vojenského. Roku 1859 a 1866 bojoval proti
Rakousku v savojském vojsku jako divisionář. U
Custozzy kryl ústup savojského vojska před Rakušany.
Roku 1868 se oženil se svou příbuznou, princeznou
Margheritou savojskou. Na trůn italský nastoupil
po svém otci r. 1878. Nynější atentát jest třetí, který
byl na krále Humberta spáchán. Poprvé r. 1878 na
cestě do Neapole podniknut byl od Passanantea
útok na královskou rodinu, která však šťastně vy-
vázla. Roku 1896 pokusil se o život Humbertův
útočník Acciarito v Neapoli. Bodl po králi do kočáru
nožem, ale král holí ránu odrazil. — Nový král
italský sluje Viktor Emanuel, narodil se dne 11.
listopadu 1869 a jest tedy 31 let stár. Jako korunní
princ italský byl nazýván vévodou Neapolským.
Ozenil se dne 24. října 1896 s černohorskou princez-
nou Helenou.
Úmrtí. Včera dne 3. srpna o 3. hod. odpolední
zemřel zde po delší trapné chorobě záduchou zdejší
veledůst. p. děkan a bisk. vikář Dr. Jan Dobrý
ve věku 52 roků a v 27. roce svého kněžství.
Tělesná schránka šlechetného rodáka bude v pondělí
dne 6. srpna o 9. hod. ranní v děkanství vykropena
a do vlastní hrobky na novém hřbitově zdejším
k věčnému spánku uložena. Zádušní služby Boží
slouženy budou téhož dne o 9. hod. dopol. v děkan-
ském chrámu Páně. — Dne 2. srpna zemřel v Ko-
rouhvi, kde na zotavenou dlel, p. MUDr. Frant.
Michl, professor na c. k. české universitě Karlo-
Ferdinandově v Praze, zákeřnou rakovinou žaludku.
Zesnulý požíval věhlasné pověsti jako výtečný chirurg
a dobře znám jest i ve městě našem.
Osobní. Pan JUC. Jiří Hoetzel přikázán
byl k zdejšímu soudu pro přípravnou službu soud-
covskou, kterou 1. srpna nastoupil.
Plzeňští vítězi-pěvci vrátí se zítra 5. srpna ve-
černím vlakem z Paříže do Plzně, kdež velice skvě-
lým způsobem budou přivítáni. Na jednotlivých sta-
nicích mezi Brodem n. l. a Plzní budou pěvci po-
zdravováni, tak zejména v Domažlicích, kdež podán
jim bude lípový věnec se stuhou v slovanských barvách
„Hudebním a pěveckým kroužkem“ zdejším.
Akademický spolek „Chod“ konal dne 30. čer-
vence řádnou valnou hromadu v místnostech spolko-
vých. Po zahájení schůze kol. starostou, přečten kol.
zapisovatelem zápis z předešlé mimořádné valné
hromady, který schválen. Z obšírné zprávy jednatelovy
uvádíme následující: Spolek v uplynulém roce na
veřejnosť vystoupil celkem sedmkrát, činil se tedy
dosti, a mohl-li snad činiti více, nesluší hledati příčinu
v nečinnosti členů, nýbrž v úmyslném stranění se
veřejného vystupování. Korunou všech zábav byla
skvělá akademie k poctě mistra Kovařovice pořádaná,
vedle Puškinova večera, divadla „Na letním bytě“,
3 přednášek a tanečního vínku. Ale i soukromě
vzdělávali se členové a to přednáškami na schůzích
členských přednesenými. Ke dvěma již dříve zřízeným
venkovským knihovnám přibyla letos třetí. Slovutný
mistr Kovařovic přijal jmenování čestným členem
spolku, a odevzdán mu dvěma členy výboru skvostný
diplom. Všech schůzí spolkových bylo 15, z nichž
jedna řádná a jedna mimořádná valná hromada.
Dík sluší vzdáti slavné městské radě král. města
Domažlic za poskytnutou subvenci. Správa jednatele,
jakož i pokladníka, knihovníka, správce domu, zapiso-
vatele a revisora schváleny. Po té nastala volba
nových funkcionářů i zvoleni: starostou kol. Růžek,
jednatelem kol. Peška, pokladníkem kol. Rosenfeld,
zapisovatelem kol. Šolar, knihovníkem kol. Kostlivý,
správcem domu kol. Krčma, za náhradníky kol.:
Mach, Kressl, Hueber, Ledvina, za revisory účtů kol:
Feist, Konopík, vesměs právníci. Všichni volbu přijali.
Následovaly volné návrhy. Co se týče další činnosti
spolkové, připravují se přednášky kol. Fišera:
„O potopě“ a „o geologickém vzniku Čech“, spojené
s programovou zábavou, a dále divadlo, pro které
již spolek pracuje. Spolková místnosť bude změněna,
poněvadž p. Hájek vzdá se své živnosti. Nový výbor
ujímá se s chutí práce jemu svěřené a doufá dočkati
se kýžených výsledků.
Sokolská župa plzeňská pořádá svůj župní slet
a veřejné cvičení župní v neděli dne 19. srpna t. r.
v Staňkově. Pořad: V sobotu dne 18. srpna o 8.
hod. večer přátelský večírek „u Hronů“. V neděli
dne 19. srpna: Dopoledne: O půl 8. a půl 9. hod.
uvítání hostí. O půl 10. hod. zkouška na cvičení spo-
lečná. O 12. hod. společný oběd (50 kr.) Odpoledne:
O půl 3. hod. seřadění průvodu u domu p. Trnky.
O půl 4. hod. průvod městem na cvičiště (louka pod
knížecím pivovarem). O 4. hod. veřejné cvičení župní.
Pořad cvičení: 1. Rejovitý příchod a cvičení prostná
s dlouhými tyčemi. 2. Cvičení na nářadí se střídáním.
3. Cvičení župního sboru cvičitelského a vzorných
družstev na bradlech. 4. Kroužení kuželi. Večer: O
6. hodině odchod ze cvičiště a pak koncert v sadech
kníž. pivovaru.
Z odboru turistů domažlických. Dne 31. čer-
vence konal odbor celodenní výlet do Loučimi, na
Koráb, Herštýn a Rýzmberg. Nepříznivé počasí před-
cházejícího dne bylo příčinou, že menší počet členů
a hostů se této pěkné vycházky súčastnil. V loučim-
ském nádraží očekávali výletníky učitelové z Hluboké
páni Stauber a Housar, kteří s nevšední ochotou
přítomným byli průvodci. Šlo se na Dobříkov a
Brančov, odkud rozkošná vyhlídka na velikány
Šumavské se rozkládá a po malém pohovu v útulném
hostinci pana Machy dostoupilo se vrcholů hory
Brančovské a Korábu. S vrcholu této nejvyšší hory
(773 m n. m.) výběžků Šumavy, hor Novokdýňských,
poskytnuta jest návštěvníku vyhlídka velkolepá.
Dostoupení hory té z nádraží Loučimského jest dosti
mírné. S vrcholu Korábu vydali se výletníci za
slabého deště půvabnou lesní cestou k Herštýnu,
kdež prohledli sobě dosti zachovalé zbytky zdí této
památné zříceniny. Z Herštýna nastoupen pochod
přes Podzámčí na Rýzmberg, kdež stařičká hostinská
paní Pešková, jež zde po 42 roků živnost tu provo-
zuje, výletníkům chutný oběd přichystala. Účastníci
navrátili se večerním vlakem k domovu ve veselé
náladě. Škoda, že této krásné výletní partie nezúčast-
nilo se více výletníků.
Mimořádný sjezd důvěrníků strany národně so-
ciální, svolaný z důležitých příčin do města našeho,
zastoupen byl skoro všemi delegáty nacházejícími se
v obvodu plzeňského kraje. Hosté někteří již v so-
botu večer stihli Domažlice, jiní opět nočním vlakem
dostavili se k nám, ale hlavně zábavním vlakem
plzeňským přibylo ku konferenci slušný počet dů-
věrníků. Schůze konána v neděli dne 29. července
v místnostech nár. děln. besedy „Petr Fastr“, na níž
též veškeří zdejší důvěrníci strany v četném počtu
účast brali. Předseda obvodního výkonného výboru
plzeňského, redaktor br. Malý, právě zde meškající,
nebyl přítomen v této tak důležité schůzi, ač není
dokázána toho příčina. Předsedou po čas jednání
zvolen okresní důvěrník br. Ant. Martinovský z Do-
mažlic a zapisovatelem tajemník strany br. Fr. Kři-
kava z Plzně. Nežli přikročeno k vyřízení programu
uvítal předseda schůze jménem domažlické organi-
sace přítomné hosty slovy srdečnými a vylíčiv význam
sjezdu tohoto na českém západě, nechal přečisti za-
pisovatelem více pozdravných dopisů a telegramů
ku sjezdu tomu došlých. Po přijatém jednacím řádu
přikročuje se k dennímu pořádku. „O situaci strany
na českém západě a její taktice“ promluvil přes ho-
dinu trvající řečí velice věcně, promyšleně a nabá-
davě tajemník strany. Po předneseném obšírném
referátu, který není možno s veřejností sděliti, roz-
vinula se živá debata, jíž množství přítomných hostů
se súčastnilo a jednotlivé náhledy své vyměnilo.
Okresní důvěrníci podávali pak zprávy o činnosti
každé organisace, kteréž s potěšením vzaty na vě-
domí. Ve volných návrzích hlavně bratry řečníky:
Slavíkem a Peršlem z Rokycan, Vlčkem ze Zbirova,
Koudelou z Mýta, Zýky z Klatov, Vajnarem z Ný-
řan, Jandou z Přeštic, Šnébergrem a Křikavou z
Plzně, Ludvíkem, Kreslem a Bednáříkem z Domažlic,
bylo slovy cituplnými projednáváno o otázce strany
a jejího dalšího postupu, jednak o nesrovnalosti ve
straně, která bývá jen politickým nepřítelem na
mnoze vyvolávána, dále v příčině národnostních
poměrů a hlavně o pracích, jichž strana národně
sociální zaujati má při sčítání lidu, kde rozhodný
apel činěn, by ani jediná česká duše v našem po-
šumavském kraji nedostala se do seznamu nám ne-
přátelského. Sjezd tento, jenž od 10. hod. dopol.
až do půl 3. hod. odpol. zasedal, byl předsedajícím
případným proslovem ukončen, v němž projevil své
přání, by myšlénka v této dosti vážné chvíli víc a
více se rozšiřovala a půdy dobré na českém západě
nalézala.
Místní dráha Staňkov-Horšův Týn-Ronšperk ode-
vzdána bude zítra dne 5. srpna veřejné dopravě. Celá
trať měři 22 kilometrů.
Z atelierů plzeňských. Akad. malíř p. Václav
Černý, jenž již častěji dal příležitosť obecenstvu našemu
shlédnouti svá díla, dokončil právě dva velké šesti-
metrové kartony z historie Chodů. Na jednom z nich
je zachycen poslední moment před odchodem Koziny
k soudu pražskému, druhý pak představuje publiko-
vání ortele nad Kozinou. K těmto dvěma řaditi se
bude třetí karton „Kozina volá Lomikara k soudu
Božímu“. Kartony tyto, o kterých se příště podrobněji
zmíníme, jsou určeny pro velkou verandu Wuršrova
pensionátu „Krásnohorská“ na České Kubici.
Studující z Hlohové sehrají ve středu dne 15.
srpna v místnosti p. Jos. Jiříka ve prospěch místní
školní knihovny divadelní představení, k němuž si
zvolili rozmarné frašky: 1. „Pan Franc neb sedlák
šelma veliká“. 2. „Sluha pánem“. 3. Fotografická
dílna v Praze“. Po divadle taneční zábava.
Plafte řemeslníkům! Jistý pařížský kazatel měl
nedávno kázání o křesťanské dobročinnosti. Pojednou
ustal v nadšené své řeči a pozoroval posluchačstvo,
skládající se z pařížské haute-volée. Vše netrpělivě
očekávalo, o čem slavný kazatel dále mluviti bude.
Konečně opět začal dále kázati a pravil: „Nyní asi
všichni očekáváte, že Vás budu prositi o příspěvek
k nějakému dobročinnému účeli; ani mi to ve snách
nenapadlo, ale žádám Vás snažně, moji milí v Kristu,
abyste zaplatili svým obuvníkům, krejčím, švadlenám
atd., za práci, již pro Vás vykonali; nezaplatiti účty
řemeslníkům jest tolik jako je okrádati, a kdo krade,
je zlodějem!“ Po tomto „mazaném“ odstavci své
kázání rychle zakončil.
Národní podnik obchodní a průmyslový upozor-
ňuje, že kdo by chtěl získati ještě podíly s právem
na dividendu za běžný rok 1900. musil by se přihlá-
siti nejdéle do 15. srpna t. r. Příplatek na podíl
20korunový obnáší 60 haléřů, na 200 korun 6 korun.
Dnem 16. srpna počíná se kupon č. 6 (na r. 1900)
prorážeti tak, že podíl od toho dne zakoupený oprav-
ňuje na dividendu teprve na r. 1901. Národní podnik
zúročil, jak známo, podíly hned od počátku a sice
první 4 roky 4 proc., poslední 5. rok 5 proc. Odbyt
výrobků „Národního podniku“ tužek, inkoustů, držátek
na péra, pečetního vosku jakož i zboží podnikem do
obchodu uvedeného, per a pryže rok od roku značně
stoupá, což jest nejlepším důkazem dobré jakosti
těchto. Dnes není již dokonce třeba, aby našinci při
nákupu uvedených potřeb nedávali přednosť jiným,
mnohdy pochybným výrobkům z ciziny před výrobky
„Národního podniku“. Ku nastávajícímu školnímu
období má podnik hojně zásobený sklad uvedených
druhů výrobků a zboží.
Schůze voličů v Merklíně. Dne 29. července konala
se v sále p. Riedla schůze voličů, k níž sešlo se na
300 účastníků, mezi nimiž četně bylo zastoupeno
občanstvo z Merklína a z dalekého okolí. Za předsedu
schůze zvolen pan dr. Komorous, starosta města
Merklína, náměstkem jeho pak pan Jan Kropáček,
statkář ze Soběkur Slova ujal se první zemský
poslanec p. Kůs, který podával obšírnou zprávu
o činnosti sněmovní a pojednával o nutnosti úpravy
platů učitelských a způsobu jich provedení. Na to
následoval výklad říšského poslance p. dra. Dyka o
politické situaci. Podstatný obsah jeho je s důstatek
znám z dřívějších schůzí, které poslanec tento byl
svolal. Oba tyto výklady setkaly se s hlučným a
jednomyslným souhlasem přítomných. Zástupce sdru-
žení zemědělců omluvil svoji nepřítomnost tím, že
musí obcovati na táboře v Hořicích současně odbý-
vaném. Při volných dotazech přihlásil se pan Vóbr,
učitel z Merklína, který prudce útočil na poslance
pro liknavé prý jednání na sněmu v otázce úpravy
platů učitelských. Výklady pána toho vyvolaly živou
debatu, průběhem které odpovídali jemu pp. posl.
dr. Dyk, Kůs a řídící učitel Čáp ze Zemětic, již se
vesměs vyslovili proto, aby otázka tato byla vyří-
zena tak, aby nezanechala símě nesváru mezi rol-
nictvem a učitelstvem. Také s jiných stran dostalo
se p. Vóbrovi odmítnutí a zejména vlastní kolegové
jeho vyslovili nelibost svoji nad příkrým jeho vy-
stoupením a poškozováním zájmů učitelských. Po
skončení této debaty navrhl pan Jan Kropáček
resoluci následujícího znění: „My shromáždění voliči
na schůzi konané dne 29. července 1900 v Merklíně,
vyzýváme poslance naše na sněmu zemském a na
radě říšské, aby — nepouštějíce se zřetele důrazné
hájení jazykové rovnoprávnosti a národních našich
práv vůbec, pracovali o to, aby: 1. Zrušena byla
nespravedlivá daň pozemková a zavedena byla pro-
gressivní všeobecná daň z příjmů. 2. Při nastávající
úpravě smluv celních budiž přísně dbáno zájmů
rolnictva. 3. Upravena buď otázka dělnická a s ní
těsně souvisící řád čelední. 4. Fond pro úpravu
vodní a pro zlepšení pozemků budiž náležitě zvýšen.
Poslance pak na snému zemském vyzýváme, aby
pracovali o 5. Zavedení zemského pojišťování všeho
druhu. 6. Upravení otázky výměnkové. 7. Zákonu
o scelování pozemků. 8. Vydatnějším podporování
zemědělských společenstev. 9. Řádném rozřešení
otázky uhelné a slušném upravení ceny uhlí“. Tato
resoluce byla přijata celým shromážděním jednohlasně
a bez debaty, načež předseda — učiniv poslancům
za jich výklady vřelý dík, schůzi skončil.
Stavbu nové pětitřídní budovy školní ve Kbele
zadala místní školní rada tamní p. Janu Valečkovi,
staviteli v Chudenicích.
Výkaz spořitelny v Domažlicích za měsíc červenec
1900. Od 1. do 31. července bylo od 415 stran
vloženo K 140101.85, za tuto dobu od 471 stran
vyzvednuto K 259 664.46. Půjčeno bylo K 89 216.03.
Na zápůjčky splaceno K 40.445.43. Obrat poklad-
niční od 1. ledna do 31. července t r. K 5,198.845.09.
Uhrn vkladů K 8,935.966 55.
Účetní zpráva domažlické záložny za měsíc
červenec 1900. Příjem: na závodní podíly 40 K,
reservní fond 4 K, vklady členů 56440 K 84 h,
vklady nečlenů 18224 K 72 h, zápůjčky 196308 K
68 h, úroky 21475 K 38 h, soudní výlohy 37 K 35 h,
různý 262 K 56 h. Hotovost pokladniční koncem
června 50009 K 6 h. Úhrnem 342802 K 59 h.
Vydání: ze závodních podílů 160 K, z vkladů členů
69162 K, z vkladů nečlenů 8443 K 69 h, z úroků
ze vkladů 301 K 30 h, na soudní výlohy 15 K 56 h.
Udělené zápůjčky členům 194255 K 69 h. Různé
vydání 811 K 48 h, obnáší 273149 K 72 h. Hotovost
pokladniční dne 31. července 69652 K 87 h. Úhrnem
342802 K 59 h.
Velká vojenská cvičení v Plzni. Letos budou
konána v okolí Plzně velká vojenská cvičení, ku
kterým bude v Plzni soustředěno na 6000 mužů
různých vojenských oddílů a sice: pěší pluky č. 35
a 28, myslivecké prapory č. 6 a 22 a dělostřelecké
pluky: plzeňský č. 22 a pražský č. 8. Cvičení potrvají
až do 4. září.
Nové bankovky 20korunové, které nahradí dosud
platné desítizlatové bankovky, již se tisknou a dány
budou do oběhu v polovici září. Pak se budou
10zlatové bankovky stahovat, a teprve, až vzaty
budou z oběhu, vydají se 10korunové bankovky, aby
si lid bankovky korunové a zlatové nepopletl.
O zařízení skladiště obilního mluvil poslanec p.
Jos. Kovářík v hospodářském spolku klatovském a
plánickém, uváděje četné okolnosti, jako kartely velko-
obchodníků, nepromyšlené ještě a tudíž nevyhovující
obilní skladiště a jich zařízení, nevycvičené úřednictvo,
neznámé množství prodaných plodin, jichž statistika
k udělení subvencí rozhodně se žádá, a jiné ještě
důvody, bojí se trpkého křestu a nedoporučuje pro
ten čas ještě jeho založení Jinak jest ale již nyní
na místě pojistiti si pozemek k tomu účelu u malého
nádraží a požádati město o jeho zakoupení.
