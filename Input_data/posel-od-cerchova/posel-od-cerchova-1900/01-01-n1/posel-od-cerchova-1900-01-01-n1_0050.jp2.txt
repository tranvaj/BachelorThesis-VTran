2. Předloha výkazu nákladů za nově postavené
pivovarní budovy a za chladící stroj s návrhem na
dodatečnou výpůjčku k ukrytí těchto nákladů. —
Když byla podána podrobná zpráva spravou pivovarní
a stavební kanceláří o výši nákladů stavebních a zařízení
strojového a výkaz víceprací, usneseno, aby byla učiněna
výpůjčka v obnosu 20.000 zl.
3. Předloha výkazu palivého dříví, sdělaného za
poslední tříletí. — Výkazy předložené vzaty na vědomí,
a usneseno, aby výroba palivého dříví byla příště
zvětšena tak, by vyhovovala.
4. Návrh na zakoupení pole od p. Ant. Holuba
č. k. 2327 ve výměře 747° za 500 zl. na rozšíření
dobytčího tržiště za pivovarem. — Návrh nedošel
většiny.
5. Předloha výměru c. k. okr. hejtmanství zde,
jímž se přiděluje Hugo Watterich s Watterichsburgu
domovskou příslušností do Domažlic. — Vzato na
vědomí.
6. Návrh na nové obsazení místa altistky při kůru
děkanského kostela. — V souhlasu s děkanským úřadem
jmenována altistkou pí. Jenička Fleglová, manželka
ředitele kůru p. V. Flegla.
7. Předloha návrhu na zakoupení hudebnin po
† p. Ant. Topinkovi pro chrámový kůr. — Usneseno,
aby hudebniny, které prohlédnuty a vybrány byly ředi-
telem kůru p. Fleglem, zakoupeny byly za 150 zl.
8. Návrh na určení nové regulační čáry pro stavbu
dívčí školy. — Návrh, dle něhož stavební čára i směrem
k východu pak směrem k jihu vedena býti má rovně
s průčelím domu č. p. 19. t. př., schválen.
9. Předloha výmazného vyjádření na 100 zl. rýnských,
váznoucích nepravě pro obec na pozemcích č. k. 3269
a 3270. — Se zřetelem na vyjádření důchodu, že z částky
té úrok se neplatí a kdy pohledávky po právu již
nestává, budiž výmazné vyjádření podáno.
Zprávy různé.
Za příčinou svátku Svatých tří králů vyjde
příští číslo „Posla od Čerchova“ v pátek dne
5. ledna v obvyklou hodinu.
Nové ministerstvo. Úřední list uveřejňuje císařské
vlastnoruční listy, jimiž se propouští kabinet Claryův
a dosazuje Wittkův. Definitivní ministři jsou v novém
kabinetu pouze tři a sice: Wittek, Welsersheimb
a Chlendówski. Ostatní jsou jen správci mini-
sterstev. Kabinet jest takto sestaven: Wittek
předsedou v ministerské radě a ministrem železničním;
Welsersheimb ministrem zeměbrany; Chlen-
dówski ministrem pro Halič; Stíbral správcem
ministerstva obchodu; Stummer správcem mini-
sterstva vnitra; Jorkasch správcem ministerstva
financí; Blumfeld správcem ministerstva orby;
Berndt správcem minist. vyučování; Schrott
správcem ministerstva spravedlnosti.
Jazykový zákon hr. Claryho rozvrhuje prý Čechy
na tři části, v českou, německou a smíšenou, kdežto
celou Moravu pokládá za jediný smíšený okres.
Pokud se týče zevní úřední řeči, má býti ponecháno v
platnosti nařízení Stremayerovo s jistým omezením ve
prospěch Němců v krajích německých. V českém a
smíšeném pásmě všecky účty a doklady určené pro
Vídeň mají býti podávány v jazyku německém. V
kraji jazykově smíšeném má se úřadovati na venek
i uvnitř dle jazyka, v němž učiněno podání. Kdo
nevyzná se v jazyku českém, může učiniti podání
německé i v českém kraji, jednati se bude o něm
český, avšak straně dostane se v něm překladu. Z
území německého má býti čeština úplně
vyloučena. Na Moravě mají býti podání v obou
jazycích na venek též vyřízena. Co se vnitřního
pojednání týče, mají rozhodovati prozatím poměry
při jednotlivých soudech.
Rozpočet Ústřední Matici Školské. Ve schůzi
výboru dne 16. prosince 1899 po zevrubné debatě
byl schválen rozpočet Ú. M Š., který vykazuje přijmu
30.196 zl., vydání 317.117 zl. Z jednotlivých položek
vyjímáme: V příjmech: úroky z půjčených kapitálů
na realitách 4746 zl. 91 kr., nájemné 1600 zl., zvýšené
příspěvky 2000 zl., subvence 15.220 zl., ostatek při-
Čech k osvětě se vždycky bral
a za svobodu umíral.
V svět svítí plamen kostnický
a Rokycana, Chelčický
a Komenský a Žerotín,
jimž urván rodné matky klín.
O jméno české v cizině
vždy slavně znělo jedině!
Až potom velký, těžký bol
byl v českých vlastech kol a kol,
a českou slávu, velikost
již ve hrob kladla cizí zlost.
Ach, Bílé Hory rudý dech
rval česká srdce v okovech!
A přešla léta, zmírněn žal,
Čech ze mrákot se probíral
a koukal kol — ach, dlouho spal;
však s chutí do práce se dal
a za národy před sebou
si razil rychle cestu svou.
A dnes, ač ještě všelijak,
vlast mohutní a bude tak,
jak bývávalo před časy,
než česká sláva zdřímla si.
To nadšeně můj hlásá zpěv:
Zas bude slavným český lev!
padá na různé příjmy. Ve vydáních: Výlohy správní,
služné úřednictva, obsluha, nájemné, porto, kolky,
otop, kancelářské potřeby a j. 12317 zl., náklad na
Věstník Ú. M. Š. 1500 zl., úroky annuity z dlužných
kapitálů 7350 zl., příspěvek do fondu odbytného
matičního učitelstva 15.000 zl., náklad na školy vlastní
192.200 zl., na rozšíření škol 3000 zl., na školy
podporované a výdaje nepředvídané 67.750 zl., nutné
stavby 17.000 zl. Odrazí-li se od rozpočteného vydání
317.117 zl zaručený příjem 30.196 zl., objeví se, že
je třeba sbírkami, dary a příspěvky vyhraditi celkem
286.921 zl. K tomu sluší doložiti, že po návrhu odboru
hospodářského byly z rozpočtu vypuštěny některé
výdaje, o kterých je jisto, že sice učiněny býti musí,
avšak o kterých výbor se domnívá, že výplata ne-
nastane roku 1900, nýbrž později.
Osobní. Pan MUDr. Jiří Jirovec, tovární lékař
ve Staňkově, podrobil se s prospěchem fysikatní zkoušce
u c. kr. místodržitelství v Praze, jež jest ministr.
výnosem z. r. 1873 předepsaná k dosažení postavení
ve veřejné zdravotní službě u politických úřadů. —
Místo poštmistrovské v Blížejově obdržela dosavadní
poštovní administratorka Anna Koutníková-
Demelová.
Doplňovací volba členů komisse odhadní pro
osobní daň z příjmů obvodu okresního hejtmanství
domažlického konati se bude v berním inspektoratě
vždy od 8.—12. hodiny dopol. pro I. a II. sbor dne
8. ledna 1900. Sbor I. volí 1. člena komisse, sbor II.
1. zástupce člena komisse, a sbor III. 1. člena a 1.
zástupce. Volba děje se výhradně jen úředními lístky
hlasovacími, které od oprávněných voličů, neb jich
zákonných zástupců podepsané v ustanovený čas
volby s dotyčnou legitimací buď osobně odevzdány,
neb poštou s připojením legitimace na místo volby
pod adresou c. k. vrchního berního inspektora p.
Jos. Tilla, který volebním komisařem ustanoven byl,
zaslány býti mohou. Na lístky hlasovací bez podpisu
voliče, neb kterým legitimace přiložena nebude, pak
na lístky, které by poštou buď zcela neb částečně
nevyplacené došly, nebude bráno zřetele. Za zvole-
ného bude považován ten, který prostou většinu
hlasů obdrží.
Kuchyně pro stravování chudých studujících zdej-
šího vyšš. gymnasia utěšeně prospívá. V posledním
čase dostalo se jí mnohých darů; tak darovali zej-
ména: majitelka továrny pí. Anna Kralovcová kopu
vajec, veledůst p. převor P. Meth. Mühlstein 2 pytle
bramborů, p. MUDr. Ant. Steidl brambory a hrách,
choť ředitele cukrovaru pí. Kat. Hübnerová nůši ze-
leniny a homoli cukru, obchodnice pí. Al. Čechová
zelí; mimo to došlo na penězích prostřednictvím ře-
ditele p. Em. Hübnera od zdejší raffinerie cukerní
10 zl. — Vaření obstaraly dosud dámy pí.: M.
Boučková, Anna Kaňková, Jos. Regalová, Aug-
Samohrdová, M. Zeplichalová, Ant. Zlatníčková a
sl.: Anna Pittlová a Ferd. Weischerová. (Pokračo-
vání v příští zprávě).
Ples „Tuhoště“, spolku pro podporování chudých
studujících zdejšího gymnasia, jenž loni vstoupil v
řadu elitních plesů domažlických, položen jest, jak
jsme se již předešle zmínili, na den 9. ledna 1900
(úterý). Tyto dny počalo se již zváti a přípravy k
plesu samému jsou již v plném proudu. Loňský ples
studujících zajisté všem účastníkům i účastnicím utkvěl
v milé paměti svou elegancí a milou, nenucenou zá-
bavou; letos pak, kdy ples „Tuhoště“ v obecenstvu
našem již pevnou půdu a oblibu si získal, bude úča-
stenství, jak se podobá, ještě větší. Je také žádoucno,
aby spolku tak humannímu dostalo se při této pří-
ležitosti nejen morální, nýbrž také materielní pod-
pory; tím možno také osvědčiti sympathii s naším
nadějným studenstvem.
Sylvestrová zábava, kterou pořádá Sokol domaž-
lický za spolupůsobení spolků ochotnického „Havlíček“
a národního dělnictva „Petr Fastr“ zítra večer v sále
hotelu „u Černého koně“ ve prospěch stavebního
fondu tělocvičny vybraným svým humoristickým
programem, slibuje přichystati obecenstvu zábavu velice
poutavou. Zajiste že naše obecenstvo odmění svojí
četnou návštěvou pořadatele a přispěje zároveň svojí
hřivnou k účeli vytknutému.
Příspěvek z Ameriky. Ústřední Matice školská
obdržela od dam chicagských příspěvek 350 zl.,
který byl provázen vřelým listem.
Svůj k svému Jest skutečně k neuvěření, jak
pražské dámy provádějí heslo „Svůj k svému“ při
příležitostech nejvlastenečtějších. Jest skutečně neuvě-
řitelno, že dru. Riegrovi mohl býti věnován dámami
pražskými, panimi a dívkami, skvostný pohár, jenž
mimo návrh sám a mimo náčrtek jest dílem práce
cízácké, dílem práce zarputilých našich nepřátel.
Teprve nyní náhodou zvídáme: Drahocenný pohár
ten, stříbrem spjatý a granáty zdobený, jenž věnován
dru. Riegrovi k 80tým narozeninám jeho, „vyšel“
sice z návrhu architekta Fanty, ale práci ciselánskou
provedli na něm — J. Hirsch a E. Fuchs, pohár
montoval — J. Grünfeld, skleněná část vkusně a
složitě ryta jest ze skláren „Meyerova synovce“ ve
Vimperku. Víte liž, jaká jest tato firma? Majitelé
její náleží mezi známé germanisátory pošumavského
kraje, kteří mají na mysli zdar škol schulvereinských
nade vše ostatní a kteří neštítí se dokonce národ-
nostního záští a vyháněti dělníky z práce. A tomuto
germánskému štváči svěřily české paní a dívky Prahy
slovanské zrobení poháru pro — dra. Riegra!
O svátcích vánočních poděleno bylo zde úroky
z nadaci Kateřiny Forstové 15 ženských a 6 mužských,
z nadace Petra Cadka 15 mužských, z nadace Terezie
Sauerpreisové 1 ženská, 3 mužtí.
Z Ústřední Matice Školské. České obecenstvo
se žádá, aby do pokladniček matičních dávalo nyní
příspěvky pouze v haléřové měně, jelikož
krejcary od Nového roku, jak známo, platiti nebudou,
a tudíž kdyby příspěvky zůstaly v některé poklad-
ničce přes Nový rok, přišly by na zmar. Venkovští
páni důvěrníci žádají se snažně, aby peníze z poklad-
niček ještě během tohoto měsíce vybrali a ústřední
pokladně zaslali.
Vánoční hra opakována bude v opatrovně zdejší
na Nový rok o 3. hodině odpolední v tělocvičně
školy chlapecké na týn. předměstí. Čistý výnos jest
určen jako minulá léta k vystrojení vánočního stromku
a poskytnutí oděvu a obuvi chudým dítkám v opa-
trovně. Vstupenky lze dostati již 30. prosince b. r.
v opatrovně a v den představení u vchodu do tělo-
cvičny. Ceny míst jsou stanoveny: I. místo 30 kr.,
II. místo 15 kr., III. místo k stání 10 kr., galerie
5 kr. Oblíbená tato hra vánoční se zpěvy a průvodem
harmonia, zajisté přiláká v den ten do tělocvičny
opětně hojnost příznivců naší milé drobotiny.
Na vánoční strom v městském sirotčinci došly
letos tyto dárky: p. purkmistr Petr Hana a sl. správa
cukr. raffinerie po 10 zl., p. Michal Florian, pí. Anna
Kralovcová, pí. Anna Duffková po 5 zl., a ořechy,
jablka atd. pí. Aloisie Čechová a pí. Karolina Fous-
ková, pp. Dr. Jan Dobrý, děkan, a Miroslav
Sekera, c. kr. tajemník po 3 zl., pí. Frant. Martin-
ková a pí. Marta Štrecová po 2 zl., pí. Anna
Páchlová a p. Tomáš Milota po 1 zl. 50 kr., pp.
prof. Jak. Janda, prof. Josef Rybička, kat. Ambrož
Polák, kat. Václav Nový, Jan Veichart, majitel domu,
pí. Voršula Ludvíková, pí. Marie Malíková a pí. Ant.
Bělohradská po 1 zl., pí. A. Svačinová 50 kr., úhrnem
56 zl. 50 kr., za kteréžto dárky vzdává správa sirot-
čince jmenem sirotků upřímné a nejvroucnější díky.
Neštěstí v návalu choromyslnosti. Včera v pátek
v ranních hodinách roznesla se po městě našem sen-
sační zpráva, že rodačka zdejší pí. Marie Felixová,
33tiletá vdova po váženém sládkovi B. Felixovi z
Chudenic, který letošním rokem zemřel následkem
odejmutí nohy na klinice pražské, a matka 5ti ma-
lých nezaopatřených dítek, byla na nádraží staň-
kovském vlakem přejeta. U nešťastné této ženy po-
zorovány byly po smrti svého milovaného manžela
delší dobu příznaky choromyslnosti, které postupně
víc a více braly na se vážnosti a obavy, že by my-
šlénky, o kterých se velice často byla zmiňovala,
dojíti mohly uskutečnění. Po bedlivém uvážení svých
přátel měla býti dopravena k pozorování do usta-
noveného ústavu v Praze. Ve čtvrtek odpoledne
osobním vlakem odvezli si rodiče svoji nebohou dce-
ru do svého domova, kdež několik ještě dnů měla
zůstati a pak teprve k léčení odvezena býti měla
do Prahy. Ta však nepozorovaně ven se vytratila a
v neproniknutelné mlze, která téhož dne panovala,
úplně zmizela. Horečné pátrání po ztracené zůstalo
však bezvýsledným. Choromyslná žena odběhla k
nádraží zpět a ukryla se v zákoutí, očekávajíc
zde svého osudu. Šaty před tím částečně se sebe
svlekla a na svítilnu tam stojící, která slouží k
vyměňování kolejí, pověsila a v nynější prudké zimě
sem tam se plahočila. Nákladní vlak, který z Do-
mažlic po 6. hod. več. k Plzni odjíždí, přejel pak
v místech těch ubohou ženu. V Nýřanech teprve
při prohlídce vlaku spozorovány známky krve na
kolách, ale nikdo z průvodcích ani strojvedoucí
nevěděl, že by nějaké neštěstí se bylo stalo. Po
náležitém prohlédnutí vlaku toho oznámen tento pří-
pad ze stanice nýřanské všem železničním hlídačům
a nařízeno ve věci této přísné pátrání. V Staňkovech
konečně pozdě večer nalezl strážník na kolejích ležeti
zpolotuhlou a strašně zohavenou ženu, jíž pravá noha
úplně od téla odňata a levá pak hrozně rozdrcena.
Pohled na nešťastnici byl strašný. Ihned učiněna
rychlá opatření, a zde k velikému překvapení shle-
dáno, že zmrzačená žena není nikdo jiný, než pohře-
šovaná pí. Marie Felixová. Odnesena pak do pří-
bytku svých zdrcených rodičů, kdež ihned lékařské
pomoci se jí dostalo. Ubohá trpitelka veliká tato
muka snášeti musila až do druhého dne, kdež za
hrozných bolestí v pátek o 10. hod. dopolední sko-
nala. Pohřeb její odbývá se v neděli dne 31. pro-
since o 2. hod. odpol. v Staňkovech. Všeobecnou
soustrast nad tímto neštěstím projevuje celá veřejnost
zarmoucené rodině, která známá jest nejen zde a v
Staňkovech, nýbrž v celém širém našem okolí pro
svoji poctivost a dobromyslnost.
Na vystrojení vánočního stromku pro dítky ma-
tičných škol v Blížejově a Pelechnách, jakož na
obleky a obuvi pro žáky těchže škol dobrotivě přispěli:
50 zl.: Ústřední výbor Národní Jednoty Pošumavské
v Praze. Po 20 zl.: sl. odbor Klubu Českých Turistů
a městská spořitelna v Domažlicích (mimo to věnovala
spořitelna 20 zl pro matičné školy ve Všekarech a
Prapořišti). Po 10 zl.: sl. obec domažlická a odbor
Nár. Jed. Poš. v Klatovech. 8 zl. společnost „Kozáci“
v Plzni. Po 6 zl.: sl. záložna v Domažlicích (tolikéž
pro Všekary a Prapořiště) a úřednictvo cukerní raffi-
nerie (mimo to 5 zl. pro Prapořiště). Po 5 zl.: pí
Hanička Kraffrová v Domažlicích a společnost „Vobce
Vědmice“ v Plzni. 4 zl. p. Fořt Václav na Král.
Vinohradech. Po 3 zl.: sl záložna v Kolovči, p Dr.
Jan Svačina v Kolovči. 2 zl. 50 kr. stůl mládenců
v Plzeňské pivnici u Ježíška v Praze. 2 zl. 30 kr.
ct. úřednictvo c. k. pošty. Po 2 zl pp: Leopold Gröger,
c. kr. místodrž rada v. v v Praze, Jakub Ludvík,
farář v Ouněticích, Dr. Vondrovic v Poděbradech,
F. Zeithaml, sládek v Domažlicích. 1 zl. 80 kr. ct.
úředníci c. k. státní dráhy. Po 1 zl. 50 kr.: ct. úřed-
