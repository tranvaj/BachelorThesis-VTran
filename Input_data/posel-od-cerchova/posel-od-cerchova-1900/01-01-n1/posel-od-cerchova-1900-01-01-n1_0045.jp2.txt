Ročník XXIX.
V
Domažlicích dne 1. ledna 1900.
Číslo 1.
POSEL ID
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Čtvrtletně:
Poštovní zásylkou:
Pro Domažlice:
za hranice . 2 zl. 33 kr.
čtvrtletně . . 1 zl. 20 kr.
! zl.
čtvrtletně . . .
do Ameriky . 2 „ 46 ,
půlletně . . 2 „ 40
„
půlletně . . . . . 2 „
Donáška do domu 6 kr.
„
ročně . . . 4 „ 80
ročně . . . . . . 4
Domažlický týdenník.
ČERCHOVA.
Museum
Dopisy, inseráty a předplatné peníze buďtež zasílány redakci franko. DOmažio.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé nasledující
uveřejnění 2 kr., a platí se hned při objednání.
Jednotlivá čísla se neprodávají.
„
Číslem tímto, jež označili jsme již 1.
lednem 1900, započíná „Posel od Čerchova“
XXIX. ročník svého trvání. Žádáme slušně
ony pány abonenty, jichž se týče, by nedo-
platky své během tohoto týdne vyrovnali,
neboť máme též své povinnosti, jimž dostáti
musíme. Příští číslo, totiž 2., zašleme jen těm,
již výše řečené žádosti naší úplně vyhoví.
Redakce.
K novému roku.
Jsme právě u konce roku pro nás právě tak
žalostně proslulého. Odchází sice v tichosti, bez hluku,
avšak také jistě beze vší slávy. My Čechové nemů-
žeme v tomto okamžiku navázat ani na jediný mo-
ment z událostí odcházejícího roku jen trochu ra-
dostnější vzpomínku, která by pro nás znamenala
třebas nepatrný krok ku předu, nemůžeme najíti ve
svých myšlénkách jedinou osvěžující pohnutku, jež
by nás opravňovala k úsudku, že se poměry naše
zlepšily, pozdravily. Jsou to až příliš trpké zkuše-
nosti, jež se nám tímto rokem do paměti vtiskly, a
podle toho končí také naše celoroční bilance tak
chatrným výsledkem.
Máme před očima výmluvný obraz politických
zápasů, obratů a rozvratů roku 1899. Tři vlády se
už v tomto roce vystřídaly, Thun-Kaizlova, Claryho
a nejnověji Wittkova, a ačkoli obě první prohlašo-
valy se za apoštoly a spasitely Rakouska, přivedly
je naopak do krisí a poměrů takových, že se z nich
tak brzy nevzpamatuje. Pomlčíme-li o malomocnosti,
bezbarvitosti, bezzásadnosti vlády Thun-Kaizlovy,
vlády slibů a malé energie, nelze nám přece mlče-
ním pominouti oněch krutých opatření vlády Clarovy,
proti národu českému podniknutých, které v listech
politické historie budou zapsány písmem hrubého
násilí a nevděku. Rozeštvané Němectvo, sjednocené
vždy tenkráte, jedná-li se o násilí proti Slovanům,
musilo býti usmířeno urážkou a ponížením národa,
jenž jak o vznik, tak o zachování Rakouska má
zásluh největších. Jest to osudné zrušení jazykových
nařízení, o jejichž významu jsme svůj soud na tomto
místě již několikráte vyslovili, nepřeceňujíce kusý
výplod Gautschovy oklešťovací politiky. Zde rozho-
dující byla ne tak cena jazykových nařízení, jako
spíše rána, která měla se národu našemu zasaditi
jen proto, aby se nenasytným Němcům učinilo
po vůli.
Rovněž tak brzy nezapomene národ český, jak
zachází se s ním se strany orgánů vládních tehdy,
když uražen se ozývá, když proti křivdám staví své
nezadatelné právo, proti políčkům se brání způsobem,
pokálené cti zcela odpovídajícím. Ještě dlouho budou
národu našemu připomínati následky 17. října 1899
zástupy vdov a sirotků po nevinně zavražděných
obětech podzimních demonstrací a ono množství krutě
stíhaných a žalářovaných Čechů, jíž měli odvahu
ozvati se proti útiskům a bezpráví.
Avšak jednu velikou zkušenost odnášíme si z
letošních politických rozvratů do budoucnosti. Jediné
activum, jež rádi zařaďujeme do letošní bilance.
Všichni, kdož ještě se dušovali na přízeň vídeňských
vlád, kdož ve služebníčkování a zotročilosti viděli
naši národní spásu, dnes jsou usvědčeni jako falešní
proroci, jako lidé způsobili pro pohodlný byrokra-
tický chomout a ne pro vážný úkol zástupců národa,
jejž očekává ještě tolik bojů za své politické a občan-
ské svobody. Doufáme pevn, že už teď nenajde se
člověka u nás tak důvěřivěno, který by se domníval,
že politika česká může se ubírati ještě dále kolejemi
sloužení německocentralistickým vládám, na úkor
českého státoprávního programu. Dnes vidíme jasně
cíl svůj před sebou; k němuž dojíti musíme, chce-
me-li zachovati národ svůj věkům budoucím. Chceme
býti národem samostatným, svéprávným v oblasti
rakouského soustátí, na všecky strany neodvislým.
Na to máme netoliko své dějinami prokázané právo,
k tomu jsme i jako národ stojící na stejném stupni
vývoje a všeobecného pokroku s velikými národy
evropskými přirozeně oprávněni. Jsme sami dosti
silni, není nám třeba zbytečného poručníkování, a
bude-li nám vnucováno, dovedeme je také se sebe
setřásti.
S touto důvěrou a s tímto vědomím vlastní
své zdatnosti jdeme vstříc roku novému. Poslední
metamorfosa vládní v nás nezviklala nedůvěru, již
chováme k vídeňskému centralismu, poněvadž jsme
se již s dostatek naučili znáti, že změna vlády ne-
znamená ještě změnu systému. Ať Thun, ať Clary,
ať Wittek či kdokoliv následující neznamenají pro
nás nic jiného, než umělé udržování dosavadního
bezpráví na národech slovanských a další zachraňo-
vání a plátování centralistické soustavy. Proti tako-
vým pokusům, udržeti dosavadní soustavou nadvlády
jednoho kmene nad druhým, musí a také bude státi v
nejpříkřejším odporu. Ne přízeň jiných, nýbrž hou-
ževnaté a žádným vlivům ani změnám nepodléhající
lpění na svých zásadách bude naším nejlepším spo-
jencem. To bude nám vůdčím ukazatelem netoliko
v novém roce, nýbrž také nadále v budoucnosti, do-
kavád potrvají staré nám nepřátelské zlořády.
Schůze obecního zastupitelstva
kr. města Domažlic
dne 27. prosince 1899.
Schůzi zahájil a řídil purkmistr p. Petr Hana za
přítomnosti 23 členů obecního zastupitelstva.
1. Sdělení starosty: a) Dne 16. prosince nastoupil
místo své nově zvolený ředitel kůru p. Václav Flegl
a ujal se ihned řízení na kůru chrámovém.
b) Po způsobu jiných let a po návrhu otců chudých
rozdělila městská rada letos mezi zdejší chudé 260 m.
palivého dřiví.
c) Reklamační komise, skoumající námitky proti
vyloženým listinám pro nové volby do obecního zastu-
pitelstva, uznala je a usnesla se, aby jim vyhověno bylo
v tom smyslu, by vypracovány byly nové volební
listiny a sice na základě daní z roku 1899.
d) Tržné na rok 1900 zadala městská rada p.
Josefu Doubkovi za nejvyšší podání 471 zl.
e) V záležitosti dráhy Domažlice-Tachov došlo
sdělení král. zemského výboru, že smlouvu s inž. p.
Max. Píchou třeba ještě v tom smyslu doplniti, že za
jakékoliv doplňky a jiné práce, kterých by bylo potřebí
mimo detailní plány ještě konati, nesmí odměna obnášeti
více, než jak smlouvou ustanoveno jest, tedy částku
450 zl. za kilometr. Ministerstvo železnic oznámilo sem,
že k vůli trati vedené přes Velké Dvory na Tachov,
jejíž směr projektován jest právě skrze tabákovou to-
várnu, se vyjednává, aby tato továrna o něco na sever
položena byla. — Sdělení tato vzata na vědomí.
—
Našemu čtenářstvu!
II.
Besidka.
Sloky bez názvů
Fr. B. Král.
I.
Mně ostré satíry psát chce se.
Je divnou naše společnost,
jež duchaplnou sama zve se
a mělkou bývá dost a dost;
jež servilismus, přetváření
má jako signum na čele,
jež vyvětralé vtipy denní
vždy každodenně přemele;
jež v prachu leží beze křídel
a nad vším vyšším krčí nos,
jež z politických ještě zřídel
tak čerpá denně ledacos.
Tu v ráži snuje plány velké
ta o vlast vážně pečlivá! —
a zvučnou frází slovo mělké
vždy vyškoleně přikrývá.
Je naše vlast prý Hellas malá,
však přesile se ubrání,
a politika naše zralá
laur bude mít hned na skráni!
My jistě, jistě zvítězíme!
tak volá každý z přítomných!
A proto klidně sedět smíme
a nepřátelům poslat smích!!
Nejsi vlasti hrází,
město Domažlice,
dvojaké máš rety,
dvojaké máš líce!
Aj, proč tvoje firmy
nejsou ryze české?
Je to, české město,
důstojné a hezké?
Aj, což tvoje vlažnost
v svatém pro vlast boji?
Jiná města k předu,
tvůj voj klidně stojí.
Nevidíš, že kolem
roste moře cizí,
ve kterém pak snadno
chodský ostrov zmizí?
Nevidíš, že cizák
ve tvář tobě plije,
ale při tom pansky
z mozolů tvých žije?
Což už nechceš více
býti Chodska hlavou,
tomu lidu svítit
v cestu tvrdou, tmavou?
Chceš se vzdáti vlivu
na okolní kraje,
na nichž slunko chodské
v zlatých barvách hraje?
Nechceš? Nu, tož k činům
měj se okamžitě,
národního rázu
chraň si ostražitě!
Rozpomeň se zase
staré slávy svojí:
„Pevně chodská bašta
na pomezí stojí!“
Nuž, ať stojí pevně,
ať je vlasti chloubou,
ať nám hranic brání
před cizotou, zhoubou!
III.
Jen vijte věnce, úsměv v líci
a pějte, vlastenky, náš zpěv!
Vy času nemarníte
a věnce položíte
buď na skráň vlasti vítězící,
neb ubité již na rakev .
Však pějte silně, ať vás slyší
ta naše mládež nadšená
vším cizím spíš než naším.!
Leč proč vás v práci plaším?
Ne starost o vlast, snahy vyšší
má prý ta mládež studená!!
Česká sláva.
Duch v dávné věky zalétá,
kde sláva vlasti rozkvétá
a mohutní a září v svět
co nejkrásnější zlatý květ.
Ó slávo vlasti, po letech
tě z hrobu volá Čechů vzdech!
Co konal Samo, Boleslav,
co Milána Čechů dav,
co Žižka, Prokop s dětmi chat,
co Jiskra, Jiří Poděbrad! —
Zda můžem' dědů minulost
rtem vroucím vychváliti dost?
Oj, kolikráte vrahů meč
tak směle vyzvat Čecha v seč,
však odražen a přelomen
zde zůstal ležet sílé v plen!
Ó, každá česká dědina
své slávy dávné vzpomínál!
A v kultuře a v umění
se česká sláva nemění.
To hlásá na sta památek,
jichž nezničil nám cizí vztek.
S přílohou.
