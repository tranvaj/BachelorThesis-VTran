Výbor vlasteneckého a dobročinného spolku paní a
dívek „Božena Němcová“ v Domažlicích
vyslovuje tímto velect. pánům: p. Vil. Votrubovi,
redaktoru z Tábora, za poutavou přednášku, p. Ant.
Procházkovi, učiteli, za ochotné řízení zpěvů, p. J.
Jindřichovi, učiteli, za průvod klavírní a všem velect.
účinkujícím dámám, srdečné díky!
Ústřední výbor Národní Jednoty Pošumavské
v posledním čísle „Věstníku“ v rubrice oficielních
sdělení mimo jiné, o těchto momentech své činnosti
referuje: „Předsedovi Plzeňského odboru, p. prof.
Josefu Čiperovi, vysloveno blahopřání ústředního
výboru k jeho 50tým narozeninám a v ocenění jeho
účinné práce národní udělen jemu čestný diplom
uznání. — České pokračovací škole průmyslové
v Manětině povoleno subvence 200 K a na odměny
pilným žákům pokračovací školy průmyslové ve
Staňkově povolena podpora 20 K. — Knihovny lidové
zřídí ve Strážišti akad. kraj. spolek „Radbuza“ a v
Trnové akad. odbor. Jednoty. — Vysloven souhlas
s výměnou mlátičky v Postřekově a předloženy české-
mu odboru rady zemědělské pro král. České četné
žádosti odborů Jednoty za subvence na hosp. stroje
a za uspořádání hospodářských přednášek. — V okres-
ním městě v uzavíraném území na Pošumaví prodá
se za výhodných podmínek jediný, příslušníky obou
národností četně frekventovaný hotel. Bližší zprávy
sděli kancelář Jednoty.“
Humoristický večer, který pořádal „Sokol“ v
neděli dne 18. t. m. v sále „u Černého koně“ ve
prospěch stavebního fondu tělocvičny, a při kterém
účinkovali chvalně známí komikové čeští Kovář a
Vanderer, vydařil se nad očekávání. Prostorný sál
byl obecenstvem naplněn. Překypující humorem jed-
notlivá původní čísla výtečných sil těchto rozesmála
a rozveselila v brzku přítomnou četnou společnost.
Nejvyšší soudní dvůr ve Vídni potvrdil na do-
volání se rozsudky c. k. okres. soudu v Domažlicích
a c. k. okres. soudu v Plzni ve sporech Jejich Osví-
ceností pánů Emericha a Jiřího hrabat ze Stationů
ohledně uznání práva sbírání klestí a steliva, včetně
nabnilých a suchých stromů, a sice proti: Jos. Ko-
sinovi, Ant. Královi, Jos. Böhmovi, Fr. Loritzovi,
Jos. Brunnerovi, Kar. Loritzovi, Mich. Královi, vesměs
v Maxberku. Tím jsou spory tyto právoplatně roz-
hodnuty, a dá se očekávati, že ostatní německé ves-
nice, které posud ve sporech těchto zúčastněny ne-
byly, avšak podobná práva též si osvojovaly, do
sporů podobných se nepustí.
Není povolání jako povolání. Před 14 lety —
píší vídeňské listy — přišla chudá dívka jménem
Marie Pölzlová, do ústavu učitelek ve Štýrském
Hradci a prosila, aby ji přijali, že chce býti učitelkou.
Ježto jí nebylo ještě 15 roků, byla odkázána, aby
se přihlásila až za rok. V slzách odešla ubohá dívka
z ústavu, a poněvadž měla pěkný hlas, použila doby
té ke cvičení ve zpěvu. Učitel zpěvu objevil v ní
neobyčejný talent, Mařenka zpívala i po roce, a z
učitelství nebylo nic. Po několika letech objevila se
na prknech vídeňské opery s jménem Marie Renard
a dobyla si uznání pěvkyně prvního řádu. Za ztra-
cený učitelský plat získala si náhrady 42.000 korun
ročně. Bylo to trochu více než při učitelství. Leč to
není vše. Po několka letech zanechala i zpěvu a
zpívá jen manželu svému, ani ne jako Marie Pölzlová,
ani jako Marie Renardová, ale jako hraběnka Kynská.
Není tedy povolání jako povolání.
Ke zprávě „Spor sklářů v Haselbachu“ v minulém
čísle, kterouž uveřejnili jsme z Plzeňských Listů, došla
nás následující oprava: „Ctěný pane redaktore!“
Vaše zpráva o sporech firmy Jana Ant. Zieglera
synové se čtyřmi jejich dělníky v č. 12 Vašeho ctěného
listu uveřejněná jest v podstatných částech nesprávná,
i dovoluji si jako zástupce této firmy zdvořile žádati,
byste zprávu tu ráčil takto opraviti. Především dlužno
uvésti, že k provedení líčení a tudíž i k „průvodnímu
řízení“ a přednesení námitek vůbec ani nedošlo, nýbrž
že pouze mezi stranami bylo jednáno o uzavření
smíru, jenž docílen byl, když dělníci z ceny za písek
původně požadované značně byli slevili. Není dále
pravda, že p. Ziegler, bezpodmínečně odvolal žalobu
o zaplacení záloh, bytu i skla obnosem 3904 K.
Zažalován nebyl obnos 3904 K, nýbrž pouze 1504 K
81 h, a pan Ziegler nevzal žalobu bezvýminečně,
nýbrž za souhlasu žalovaných, totiž s tou podmínkou
zpět, že ji kdykoliv zase obnoviti jest oprávněn.
Mimo to smírem vyhraženo mu bylo právo, učiniti
se zaplacena tím způsobem, že si obnos svých pohle-
dávek srazí z cen, za něž od žalovaných dělníků
písek převezme. Není pravda, že p Ziegler odvolal
i druhou žalobu na zaplacení škody v obnosu 1066 K.
Takové žaloby vůbec ani nebylo podáno, nýbrž pouze
žaloba o uznání, že žalovaní dělníci jsou povinni na-
hraditi firmě Zieglerově měsíčních 33 zl. a náklad
topení parní brusírny za dobu od 1. března b. r.
až do té doby, kdy ze svých bytů se vystěhují. Tuto
žalobu vzal p. Ziegler ovšem zpět, když dělníci se
byli zavázali, že ze svých bytů do 15. března, nikoliv,
jak ve Vaší zprávě uvedeno do 24. dubna, za ná-
sledkův exekuce se vystěhují a když tím škoda spů-
sobená opozděním vystěhováním se z bytů, stala se
zcela nepatrnou. Pouze k nalehavé prosbě zástupce
žalovaných dělníků přislíbil p. Ziegler dvěma z nich,
že jim vzhledem k jich četné rodině, a poněvadž si
jiného bytu nemohli zaopatřiti, do 24. dubna zdarma
poskytne jiný byt v nějaké jiné ze svých brusíren,
které jsou uprázdněny, poněvadž provozování v nich
jest zastaveno. Není pravda, že p. Ziegler se zavázal,
že dělníkům do 3 dnů zúčtovanou mzdu vyplatí. O
mzdě a výplatě její nebylo řeči. Konečně není pravda,
že p. Ziegler se zavázal, že sám ponese výlohy soudní
(tedy všechny). Naopak bylo smírem vyjednáno, že
že každá strana nese útraty své. S veškerou úctou
Dr. Gibian.
Neškodilo by ani u nás. „Bund der Deutschen
in Böhmen“ zřídil nákladem 4000 K přenosné kni-
hovny; každá obsahuje 30 až 40 různých spisů. Kni-
hovny uzavřeny jsou v pevných schránkách a posílány
jsou do určitých vesnic na dobu, která by stačila,
aby každý zmíněné knihy mohl pročísti. Po přečtení
odešle se knihovna opět jiné obci a na místo její
poslána opět jiná knihovna s jinými nápisy.
Slova ministrova o školství obecném. „Ze všech
odvětví mého odboru vždy mi nejvíce záleželo na
školství obecném. Hned jak jsem nastoupil úřad,
umínil jsem si pevně, že pomohu z bídy učitelstvu
škol obecných. Myslil jsem si totiž, jak nesmyslné
jest ponechati v bídé muže, kteří zastávají úřad tak
zodpovědný, zodpovědnější, než úřad kterékoliv ka-
tegorie, jimž národ svěřuje svůj nejlepší statek —
budoucí pokolení“, tak pravil pruský ministr Dr.
Bosse, když mu přišlo učitelstvo za poslední úpravu
platů poděkovati peticí, opatřenou podpisy 50.000
učitelů. Bohužel, že to byl pruský ministr.
Místní dráha Staňkovy-Týn Horšův-Ronšperk
bude již dne 29. června dopravě odevzdána. Dráha
vede údolím řeky Radbuzy, jehož obyvatelé těší se,
že vlivem nové dráhy založeny budou tu průmyslové
závody k nimž krajina ovšem hojně materialu po-
skytne. — Jsou tu zvláště bohatá ložiska různých
zemin pro průmysl keramický.
Stávka uhlokopů skončena! Konečně oznamuje
se ze všech téměř revírů, že dělnictvo hornické od-
hodlalo se stávku ukončiti a že započne na celé čáře
pracovati. Stávka trvala plných osm týdnů a skončila
v neprospěch dělnictva, kterému ani krejcaru nebylo
přidáno.
Nové dopisnice krojů a písní lidu chodského
(druhé vydání s rozšířeným textem) ve prospěch
prací turistických vydal tyto dny odbor klubu českých
turistů v Domažlicích.
Nové stříbrné pětikoruny dány byly do oběhu
tento týden a zároveň vydáno nařízení, jímž se upravuje
vzeti z oběhu státovek pětizlatových čili pětek. Pěti-
korun raženo bylo pro naši polovinu říše za 21.5
milionů korun. Nové peníze mají velikost starých
tolarů. Na přední straně jest poprsí císařovo, na
zadní pak císařský orel, obklopený pěti korunkami
a latinským označením hodnoty. Při soukromém
placení nemusí jich nikdo přijati přes 50 kusů.
Šumavští podloudníci. Nedaleko Domažlic zadrželi
v noci dne 17. t. m. finanční naddozorce Seidl a
dozorci Wach a Blažek asi osm pašeráků. Tito ihned
své rance odhodili a prchli. V rancích bylo asi 200 kg.
soli, 17 kg. cukru a 1 kg. kávy. To vše bylo ihned
dopraveno na nejbližší celní úřad.
Čím ozdobíme naše vesnice. Není chaloupečky
bez „zahrádečky“, t. j. u každého obydlí alespoň
kousek půdy jest ohraženo plotem nejrůznější podoby.
A právě tyto ploty činí vesnice naše neúhled-
nými, špatní je. Ploty naše však jsou ještě i hodně
drahé a vyžadují stálých oprav: nestojí tedy za nic.
Jak by zcela jinak vypadala naše vesnice, kdyby
okolo cest i zahrad, sadů a rolí byly péstovány ploty
živé, zelené. Ploty z hlohu, habří, akátů, smrků a pod.
daleko lépe chrání pozemky před nevítanými hosty
než ploty tyčové neb prkenné, jsou trvanlivější, laci-
nější a dodávají osadě lahodné malebnosti. Vesna
se blíží, ploty třeba opravovat a obnovovat: zakládejte
všude místo nevhodných plotů dosavadních ploty živé,
v nichž ptactvo zpěvné bude míti útulek jistý a milý
a ozdobíte jimi nádherně české vesnice.
Jak pustiny zpeněžíme. Všude, i v nejlepších po-
lohách dosti je pustin, z nichž netěžíme, ale daň pla-
tíme pozemkovou, a tím se dvojnásobně ochuzujeme.
Nasaďme na taková místa lisku. Ořeší za tři roky
počne rodit, a za lískové ořechy, příhodný-li druh
zvolíme, utržíme tolik, že z výtěžku uhradíme náklad
a daň, ano že docílíme slušného výtěžku. Keř lískový
kromě kypření půdy a občasného pohnojení nežádá
velké opatrnosti. V zimě, když není jiné práce, keř
obřežeme. Asi v polovici ledna vyřežeme vše, což
jest suché neb nakažené, neboť jenom mladé, zdravé
větve dají řádný užitek. V letě zřežeme dlouhé, hladké,
prutovité výhony. Dobře hodí se k různým účelům
— zvláště v košikářství jsou hledány. Také letorosty
poněkud zkrátíme, aby tím více plodných oček keř
nasadil. Pěstujme však jenom druhy nejlepší a za
8—12 let keře obnovme: tím nejlépe a nejjistěji
docílíme slušného výnosu z pustin dosud neplodných.
Bodnut nožem. V neděli dne 18. března ubíral
se kol 9. hod. večer z dráhy 23tiletý občan Karel
Franz, zedník, příslušný do Brančova u Nové Kdýně,
se svojí milenkou Marií Krausovou k domovu. U
dolejší brány v loubí stojící dva opilci oslovili zmíně-
ného mladíka slovy sprostými, a když tento je od
sebe odmítnul, byl jedním z těchto dvou surovců
bodnut nožem do levého kyčle a způsobena mu
několik centimetrů hluboká rána. Pachatel i se svým
kolegou ihned dali se na útěk, takže do dnes ne-
mohla býti zjištěna jich jména. Zraněný mladík
dodán býti musel do zdejší všeobecné nemocnice.
(Zasláno).
Bratří Sokolové!
Zveme Vás k druhé členské schůzce naší tělo-
cvičné jednoty „Sokol,“ kterou konati budeme v
neděli dne 25. t. m. večer ve spolkové místnosti
v hostinci „u Černého koně.
Ve schůzi té laskavě promluviti se uvolil, za-
kládající člen jednoty br. Dr. Fr. Vellner, advokát,
„o Černé Hoře“.
Po přednášce přátelský rozhovor, předčítání
básní a zpěv. Hosté jsou vítáni!
Správní výbor.
Pan J. Fürst, zástupce v Plzni.
Vaším acetylinovým apparátem jsem nad míru
spokojen, tentýž funguje bezvadně, jest velice vkusně
a při tom prakticky proveden a jest na první pohled
viděti znalecké provedení, které se od ostatních padělků
patrně liší a jest v poměru k těmto přiměřeně levný.
Obsluha tohoto přístroje jest tak jednoduchá, že si
jednodušší ani mysliti nelze, mohu tudíž každému, kdo
chce míti spolehlivý samočině pracující apparát, Vámi
dodávané apparáty acetylinové „ Exelsior“ vyráběné
firmou „Kasl“ co nejvřeleji odporučiti a přeji Vám
hojných zakázek.
Znamenám se veškerou úctou
Mikuláš Vimmer,
holič a vlasenkář v Domažlicích
Henebergovo hedvábí
jen pravé, když přímo z mých továren se objedná — černé,
bílé a barevné, od 45 kr. až zl. 14.65 metr. Do domácnosti
prosto cla a poštovného. Vzorky obratem.
G. Henneberga továrny na hedvábí
(c. k. dvor. dodavatel) Zurich.
Týdenní trh v Domažlicích dne 22. března 1900.
Prodáno za cenu
I. tř. II. tř. III. tř.
K.  h.
K. Lh. K. I h.
142 16 20
Pšenice. . MC.
16
15 50
Žito . . . . „
155
14
14
20
Ječmen . . „
94
15
15
50
50
14
Oves . . . „
—
73
11
12
50
Hrách. . . „
Brambory 1 p.
—
Zelí . . . . kopa
—
—
—
—
Seno . . . q
—
—
6
—
20
5
—
Sláma . . q
—
20
—
3
—
Máslo . . . kg
—
Vejce . . . kopa
2 70 —
—
—
Vepřů odstávčat přihnáno 210 a prodáno 194.
Přivezeno bylo
Zájezdný hostinec č. 136
v Nové Adýni
na náměstí, v němž nalezá se mimo jiné místnosti
prostranný sál a taktéž lednice ledem naplněná, kterýž
nejlépe by se hodil pro pivovar k zařízení skladu
piva, pronajme se ihned. Bližší podá majitel M. Tauer.
OBCHOD
se zbožím střížním a smíšeným, jakož i dům se
zahradou náležející paní Elišce Winternicové v
Trhanově prodá se za velmi vhodných podmínek.
Bližší zprávy udílí H. Oestreicher v Nemanicích.
Kočár polokrytý
y
(Phaeton), velmi dobře zachovalý, jest levně na prodej
u Dr. Pollatschka v Nové Kdýni.
Vyhláška.
Výbor okresního zastupitelstva domažlického
oznamuje, že
okresní účet za rok 1899
vyložen jest v úředních místnostech okresního zastu-
pitelstva po 14 dní počínaje dnešním dnem.
Což dává se všeobecně věděti s tím doložením,
že každý příslušník okresu má právo v účet ten
v úředních hodinách nahlédnouti a své připomínky
k němu činiti.
V Domažlicích dne 17. března 1900.
Okresní starosta: Dr. Ant. Steidl.
—
—
—
—
40ky šponky
v pytlích, bez písku, koupí každé množství továrna
na zápalky Julius Bondy v Hořovicích. Prázdné pytle
zpět a peníze ihned po obdržení.
