Z okresního výboru v Domažlicích. Ve schůzi
dne 21. t. m. odbývané stala se mimo jiné
tato usnesení: Členové výboru pp. Karel Schwetter
a Karel Trnka vzati byli do slibu. Usneseno, aby
tam, kde s okresními silnicemi jiné silnice nebo
cesty obecní se stýkají, železné ukazováky zřízeny
byly, náklad budiž vyšetřen a do rozpočtu na rok
1900 pojat. Účty okresní za rok 1899 přikazují se
revisorům k prozkoumání a podání zprávy. Za
revisora účtů okresní záložny hospodářské zvolen
opětně p. Josef Teyerl, ředitel zdejší záložny. Vzato
na vědomí, že zemský výbor král. českého povolil,
aby vzata byla na stavbu silnic ve zdejším okresu
zápůjčka 20.000 K, a aby vybírána byla 17% okr.
přirážka. Zhotovení plánu pro projektované rozšíření
okr. silnice domažlicko-horšovotýnské až k městským
jatkám zasláno civ. inženýru p. Fr. Pekovi, na prove-
dení stavby té vypsán bude veřejný konkurs. Ze silnice
trhanovsko-klenečské přikázáno 1737 m cestaři Freiovi,
zbývajících 1000 m cestaři Kobesovi; na tutéž silnici,
pak na domažlicko-havlovickou povoleno dodatečně
na každou 25 hromádek štěrku. Dodávka 1 a půl
kilometrových ukazováků svěřena p. Fr. Holštejnovi,
kus po 3 K. Zpráva městského zahradníka p. Ludvíka
o stromech na okresních silnicích scházejících, vzata
na vědomí a usneseno předvolati starosty obcí, v
jichž území stromy chybí, a vyzvati je, by stromy ty
zasaditi dali, a nevyhoví-li tomuto nařízení, dáti
stromky ty na podzim na náklad obcí vysázeti. Spadlý
banket na okresní silnici domažlicko-horšovotýnské
budiž opraven. Vzato na vědomí rozhodnutí zemského
výboru v příčině osadních lesů schmalzgrubenských.
Stížnost Josefa Vebra v Oujezdě do usnesení obecního
zastupitelstva v Oujezdě ze dne 15. prosince 1898
v příčině dříví z obecního lesa jemu poskytnutého
se zamítá. Přípis c. k. okr. hejtmanství v Domažlicích
o osobách pro pych v lesích oujezdských pokutovaných
béře se na vědomí. Obcím Oujezdu, Dražinovu a
Milavči se žádané paseky povolují. Rozhodnutí zem-
ského výboru království českého v příčině zřízení
hospodáře pro obecní lesy kličovské vzato na vědomí.
Vzhledem ke stížnosti domkářů klíčovských usneseno
obecnímu představenstvu v Klíčově naříditi, aby veškeré
nemovitosti dosud bezprávně od starousedlých držené,
ve prospěch obce spravovala a užitek z nich do
obecní pokladny odváděla. Propachtování honitby
chodovské za 50 zl., pak schmalzgrubenské ze 59 zl.
20 kr. ročně p. hraběti Jiřímu Stadlonovi béře se
na vědomí. Honební kauce Matěje Kvítka vzata do
lepositního uschování. Žádosti obcí Klenče, Dražinova,
Milavče a Klíčova za povolení k odprodeji nebo
změně obecních pozemků usneseno doporučiti k přízni-
vému vyřízení okr. zastupitelstvu. Stížnosť Josefa
Vebra z Babilonu do nesprávné školní repartice se
pro nepříslušnosť zamítá. Z téhož důvodu zamítá se
stížnosť Václava Siegra proti osadě Babilonu v pří-
čině některých soukromoprávních pohledávek. Perio-
dická zpráva okr. zvěrolékaře béře se na vědomí.
Usneseno připojiti se k peticím okresního výboru ve
Velvarech za převedení uhelných dolů v majetek země,
okresního výboru ve Zbirově, aby c. k. erár nesl
celý náklad na přípřeže vojenské, a okr. výboru v
Pacově v příčině zamezení dovozu vepřového dobytka
z Uher. Národní Jednotě Pošumavské povolen na
soukromé sčítání lidu příspěvek 25 zl. Usneseno,
aby co nejdříve konána byla schůze komisse pro
zřízení okresní pojišťovny požární. Povoleno vybírati
přirážky obcím: Bořicům, 28%, Postřekovu 211/2 %,
Stráži 23%; žádosť obce Chodova za povolení k
vybírání 361/2 %, pak Haselbachu za vybírání 39%
přirážky obecní, doporučí se zemskému výboru král.
českého k příznivému vyřízení. Vzato na vědomí,
že obecní starosta v Nemanicích vybírá již druhý
rok obecní přirážku 30% přesahující, povolení zem-
ského výboru král. českého si nevyžádav. — Na to
schůze o 111/2. hodině skončena. — Na odměny
při projektované přehlídce chovného skotu, která
letos v Domažlicích odbývána býti má, povoleno
200 zlatých.
Zprávy různé.
Úmrtí. Dne 17. března o 5. hod. ranní zemřela
v Písku zdejší ctihodná měšťanka pí. Barbora
Florianová, vdova po bývalém purkmistru kr.
m. Domažlic p. Jakubu Florianovi, v 88 roce věku
svého sešlostí věkem. Tělesné pozůstatky zesnulé byly
v pondělí dne 19. března o 10. hod. dopol. v domě
smutku v Písku vykropeny, do Domažlic převezeny
a zde v úterý dne 20. března o 4. hod. odpol. za
četné účasti všech tříd občanstva na novém hřbitově
pohřbeny.
Z odboru klubu českých turistů. Dne 19. t. m.
večer konal odbor v místnosti Měšťanské Besedy
domažlické svoji III. členskou schůzi při dosti hojném
účastenství. Pan profesor Samohrd, náš chvalně
známý řečník, poutavě vypravoval o sjezdu, který
loni klub č. turistů v Táboře konal a jehož se on
za odbor domažlický súčastnil. Dále pak zavedl
své posluchače do Štýrských a Korutanských Alp.
Zajímavé, poučné i humoristické líčení jeho dovedlo
upoutati shromážděné, kteří po skončení neskrblili
s pochvalou. Jsme povděčni p. profesorovi za přijemný
večer, který nám takto uchystal. Příští přednáška
spojená se zábavou položena jest na den 7. dubna
t. r., ku které získán osvědčený řečník, český cesto-
vatel pan Ladislav Jozek, ředitel školy hospodářské
v Českém Brodě, jenž vypravovati hodlá „o svém
výletu na Island a ostrovy Faeröry.“ Přednáška
konati se bude v sále hotelu „u Černého koně“.
Lze doufati, že poučný a zároveň zábavný požitek
ten nedají si ujíti širší kruhy občanstva našeho.
Vstupné stanoveno mírné 30 kr. za osobu. Dne 8.
dubna o 10. hod. dopoledne v témže sále ochotně
uvolil se tento odborník přednášeti našim sadařům
a milovníkům stromoví vůbec „Jakými cestami lze
ovocnictví v naší krajině povznésti.“ Přednášku koná
odbor ve spojení se sadařskou jednotou zdejší. Řádná
valná hromada klubu českých turistů koná se v
Praze dne 1. dubna b. r. o 2. hod. odp. ve velkém
sále Měšťanské besedy pražské. Schůze delegátů
koná se dne 31. března b. r. v Praze v místnosti
spolkové.
Přednáška. Vzácného požitku a milé zábavy
poskytl obecenstvu našemu minulou sobotu dne 17.
t. m. vzdělávací a dobročinný spolek našich dám
„Božena Němcová“. O poučení postaral se
ctěný host, p. redaktor Vilém Votruba z Tábora
svou zajímavou přednáškou „o povinnostech českých
žen“. Vynikaje brillantní, nepřekonatelnou výmluvností,
p. řečník vylíčil povinnosti české ženy manželky,
matky a hospodyně. Nežádal nic nemožného, ba ani
přílišného a přepjatého a poučoval způsobem tak
vděkuplným, že posluchačky naše, jak doufáme, rády
slov jeho uposlechnou. Pan řečník osvědčil se brzy
potom i výtečným recitatorem a hercem, rozmarně
pověděv, proč „Honza nejí, nemluví a nepije“. Ke
zdaru zábavy, jejíž srdečnost a animovanost v několik
zdravic vyzněla, přispěly nemálo sl. Růžena Reissova,
přednesši mistrně Vrchlického „Legendu o sv. Zitě“,
a slečny Klema a Zděnka Regálovy, zapěvše s prů-
vodem piana (pí. Ant. Zlatníčková) několik líbezných
dvojzpěvů. Tři sbory, jež přednesly naše dámy říze-
ním p. učitele Ant. Procházky, všeobecně se líbily
(musilo býti opakováno). Zábava potrvala přes půlnoc.
Dar. Professorské knihovně zdejšího c. kr vyš-
šího gymnasia dostalo se tyto dny cenného daru
několika spisů, vydaných slovutným panem Dr.
Hermenegildem Jirečkem, rytířem ze Sa-
mokova, c. kr. odborným přednostou ve výslužbě.
Dar ten doprovozen byl tímto, pro Domažlice vý-
znamným dopisem: „Slavnému ředitelství c. kr. vyš-
šího gymnasia v Domažlicích! Dovoluji si věnové
bibliothece Vyššího gymnasia Domažlického někouk
spisů ode mne vydaných a na druhém listu zde vy-
čedných, kdež mám ještě několik exemplářů k volné
disposici. Činím to z oddanosti k vašemu vzdělávacímu
ústavu, ve městě nejzáze ze Slovanstva na západ posu-
nutém, činím to v čilém pomnění na to, že Wogastisburg,
v němž vidím hrad Tugošťanův, jest neprvnější osadní
jméno slovanské v dějinách Samových připomínané.
Spisem „Vysoké Mýto“ buď poslán pozdrav západnímu
městu Vašemu z českého východu. Přál bych si,
abyste věnování toto laskavě přijali. S povinnou
úctou Dr. Hermenegild Jireček“.
Z veřejné čítárny. Opět zaznamenáváme podporu
peněžitou, které tomuto vzdělávacímu zřízení se dostalo.
Okresní výbor vyplatil 40 K, „Budeč“ přispěla 4 K,
z pokladničky vybráno za minulý měsíc 1 K 54 h.
Všem dárcům vzdávají se srdečné díky. — Laskavou
ochotou některých pp. akademiků získán byl illustro-
vaný časopis anglický „London News“, počínaje
hned začátkem tohoto roku. První čísla, obsahující
výjevy z války anglicko-burské, jsou už vyložena.
Z jednoty sokolské. Jak jsme v předešlém čísle
listu našeho sdělili, koná „Sokol“ náš dle usnesení
valné hromady příští schůzku svoji v neděli dne 25.
t. m. večer ve spolkové místnosti v hostinci „u Čer-
ného koně“. V této laskavě se uvolil vypravovati
zakládající člen br. Dr. Fr. Wellner, advokát, „o
Černé Hoře a chrabrém slovanském lidu tamním“.
Po přednášce následovati bude rozhovor. Lze dou-
fati, že návštěva večírku bude četná.
Dětské divadelní představení pořádati bude čilý
náš dobročinný a vlastenecký spolek paní a dívek
„Božena Němcová“ v sobotu večer dne 31. t. m. v
sále „u Černého koně“. K tomu cíli zvolil výtečnou
vlasteneckou hru „Co si hvězdy vypravují“
se zpěvy. Každému účastníku zajisté v milé paměti
utkvěly dětské divadelní hry „Krasata“ a „Tři ha-
léře“, které týž spolek zde s velikým úspěchem po-
řádal, a tu zajisté i tato výpravná hra se stejnou
přízní našeho obecenstva se potká. Předprodej vstu-
penek s ochotou převzal knihkupec p. Kar. Prunar.
Divadelní představení to bude se o svátcích veliko-
nočních opakovati.
Rybářský spolek v Domažlicích konal ustavující
valnou hromadu dne 15. března t. r. u přítomnosti
25 členů. Zvoleni byli: předsedou p. Petr Hana,
purkmistr. Výbory: pp. Gust. Kraffer, c. k. okr.
hejtman, Max Duffek, soukromník, Jan Kuber, učitel,
Jan Ruda, učitel, Ferd. Samohrd, c. k. professor,
Ant Strec, mlynář. Náhradníky: pp. Em. Holý, kupec,
Karel Kralovec, mlynář, Miroslav Sekera, c. k. okr.
tajemník. Revisoři účtů jsou: pp. Josef John, nad-
lesní, L. Kilb, měst. adjunkt. Zápisné ustanoveno
na 1 K, členský příspěvek na rok 2 K. Nově zvo-
lený výbor sešel se dne 22. t. m. a zvolil: pp. místo-
předsedou G. Kraffera, c k. okr. hejtmana, jednatelem
J. Rudu, pokladníkem Max Duffka a porybným
J. Kubra. Celkem přihlášeno 73 členů. V nejbližším
čase prohlédne výbor celou Bystřici až ku vzniku a
vyhlédne místa, kde budou zřízeny malé nádržky
k ochraně pstruhů. Pro letošní rok osadí se potok
6000 kusy plůdku sivena a pstruha obecného.
Veřejná schůze lidu v Domažlicích. V neděli
dne 18. března o 3. hod. odp. konala se v sále „u
Šumavy“ za nebývalé, takřka obrovské účasti, mani-
festační schůze národního dělnictva. Zahájena byla
vřelými slovy důvěrníkem strany p. A. Martinovským,
který, zvolen byv též předsedou schůze této, děkuje
za důvěru mu prokázanou, žádá shromážděné o klidný
průběh a zaručuje při tom úplnou volnost slova.
„O nynější politické a hospodářské situaci“ promlu-
vil redaktor „Českého Jihu“ p. Vilém Votruba z Tá-
bora. Upřímnými a vlasteneckými slovy rozebral náš
národnostní zápas od r. 1870 a pojednal, jak vláda
macešsky zachovala se k národu českému. Přísnou
pronesl kritiku ohledně počínání si české delegace
ve Vídni, kteráž nepostavila se v houževnatý odpor-
v době, kdy český národ ožebračen byl byrokra-
tismem o poslední a to ještě dosti malé právo, které,
ačkoliv mu nevyhovovalo úplně, přece mu vším
právem náleželo. Velice ostře zmínil se o smiřovacích
konferencích, z nichž mnoho pro dobro českého lidu
očekávati nelze. Zde plán, jaký delegace měla, se
úplně zhatil. Máme-li přistoupiti na nějaké vyjedná-
vání, musí býti napřed u nás upraven hospodářský
boj mezi dvěma silnými stranami. Vzpomíná dále
afer při kontrolních shromážděních, kdy českému
záložníku přísně se zapovídá hlásiti se slůvkem zde!
Dovolává se delegace české, jaký krok v případě
tomto učinila. Výsledek ve prospěch odsouzených
záložníků nejeví se žádný, ale smutné faktum zde
stojí, že i náš br. Kalivoda ve vojenském pevnost-
ním žaláři zešilel. Důkaz tento volá delegaci českou
k ráznému zakročení u vlády. Státoprávní snahy
naše nejsou vhod a příznivé také nynější vládě, a
dle toho pozorovati bylo, jak účinkovala ohnivá slova
Riegrova pronesená v panské sněmovně, plná vla-
steneckého nadšení a zápalu pro státoprávní program.
Tak promluviti dávno jsme již neslyšeli v budově
parlamentní! O stávce hornické referuje obšírně
a při tom odsuzuje zde co nejpříkreji učiněný
krok v této věci vládou samotnou. Očekávalo se
všeobecně, že proti tomuto životnímu boji vystoupí
vládní činitelové, kteří postarají se, aby požadavky
horníků právem byly splněny. Bohužel však místo
postarati se o zlepšení stavu tohoto, ještě blahosklonně
posláno v kraje bídy a nouze četnictvo a vojsko v
plné zbroji k uklidněvé výslc našeho uhlokopa. Táže
se, proč vláda nevystoupila v příčině té proti uhlo-
baronům, a proč nenahlíží, že stávkou touto nejen
horník, ale i řemeslník a živnostník uvržen jest v
bídu a nouzi? V otázce rozmnožení rekrutů delegace
česká prohlásila jak známo, že žádaný kontingent
povolí ne sice vládě, ale rakouskému císaři, ale za
to německo-nacionální poslanci usnesli se hlasovati
proti žádanému vládou povolení zvýšení počtu rekrutů
z toho důvodu, že vláda prý porušila mezinárodní
právo. A potom divíme se Němcům! Politika mlado-
česká na radě říšské dospěla takových konců, že ji
nutno nazvati kulturní hanbou! Od nynější vlády
neočekávejme ve prospěch všech nižších vrstev lidu
ničeho, neboť ona ve svém složení jest vládou kapi-
talistickou! V šiky bojovné spojiti se musíme, a jako
dříve hrdinně bojovali naši předkové, bojujmež i my,
a padne-li z nás jeden, postarejme se, by tisíc jiných
nastoupilo v čáru bitevní! Po něm ujímá se slova
delegát sdružení českých zemědělců p. Jos. Šlajs,
rolník z Dobříchova, jehož řeč stejným se nese smě-
rem. Ostře útočí proti delegaci mladočeské a praví,
že tolik přetvářky a tolik bezradnosti, jako vykazuje
česká delegace, nelze nikde jinde nalézti Staročeská
éra skončila nedostatečně — slabošsky, ale takových
hlubokých ran nezasadila šálenému národu, jako po-
litika mladočeská. V delší řeči pak klade hlavní
důraz na to, by k stavu zemědělskému bylo více při-
hlíženo a jeho si všímáno. Úpadek, který v dnešní
kritické době se jeví, jest smutným toho dokladem.
K slovu přihlášený člen strany socialně demo-
kratické p. Kňourek z Nové Kdýně baví po delší
dobu přítomné posluchačstvo svými gigrlovými gesty,
jež konečně byvši již přesíceno jeho Adlerovskými
moudrostmi, vyzývá jej, by unavující řeč skončil.
Facit jeho řeči byl, že podezřívanými slovy napadal
stranu národně socialní a jejího řečníka, začež před-
sednictvím volán k pořádku a předáky strany soc.
demokratické se vší rozhodností odsuzován. Když
mnoho řečníků vyměnilo své náhledy, vztahující
se vesměs ku thématu dnešní schůze, a jichž súčast-
nili se hlavně pp. purkmistr Hana, Votruba, Šlajs,
Rádl, Schröpfer, navržena p. Ant. Fronkem následu-
jící resoluce, kteráž jednohlasně přijata: „My shro-
máždění na manifestační schůzi lidu, konané v Do-
mažlicích dne 18. března 1900 v sále „u Šumavy“,
vyslechnuvše řečníky redaktora Votrubu z Tábora,
rolníka Šlajse z Dobříchova, a ostatní svrchu uvedené
řečníky, prohlašujeme: 1. Politiku mladočeských po-
slanců pokládáme za politiku národa českého nedů-
stojnou. 2. Těžce nesem jednání vlády ve stávce
uhlokopů, která jest spravedlivým bojem sociálním i
kulturním. 3. Jsouce připraveni na možné obraty v
říši, prohlašujeme, že věrně vytrváme při svých prá-
vech národních, politických a sociálních, a že od
těch práv neodtrhne nás ani možný absolutismus, v
němž ostatně hůře nám býti nemůže.“ Doslovem
předsedajícího této schůze byla tato při úplném klidu
a tříhodinném trvání ukončena.
Božena Němcová na školním indexu! „Pohádky
Boženy Němcové“ svazek I. nehodí se dle vynesení
zemské školní rady v Čechách ze dne 10. února 1900,
čís. 5265 pro některá „závadná“ místa v pohádkách
„Tři rady“ a „Zlatý lupínek“ za četbu mládeže a
proto se vylučuje ze školních knihoven.
pp.: Em. Holý a Ant. Holub). — Voleno pětkráte a
zvoleni pp.: Aug. Vimmer, Max Duffek, Em. Holý
a Josef Hruška, za náhradníky pp.: Frant. Nozar a
Václav Kusbach.
