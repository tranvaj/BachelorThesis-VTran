P
V Domažlicích dne 5. května 1900.
OSEL OD
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
čtvrtletně . . 1 korunu 80 haléřů
v Rakousku čtvrtletně 2 koruny 20 haléřů
za hranice
ročně .
2 koruny 46 haléřů
7 korun 20 haléřů.
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
Číslo 19.
ČERCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Ročník XXIX.
Učitelstvu bývá velice často žalováno, že někteří
žáci kouřívají Pátráme-li podrobněji po tom, co kou-
řívají, shledáváme skoro pravidelně, že bývají to
cigarety jakosti nejhorší („drama a p. j.“). Proč
kouří mládež právě tento druh doutníků, lze vysvětliti
snadno. Cigarety jsou doutníky nejlacinější a proto
také mládeži nejpřístupnější. Že kouření těchto
doutníků jest ústrojí tělesnému, zvláště dětskému
nesmírné škodlivo, bylo vědecky dokázáno už
nesčíslněkrát. Bylo také již častokrát na nešvar tento
poukazováno, před ním varováno, ale veškery snahy
v tomto směru zůstaly dosud úplně bezvýsledny.
Snad by pomohlo, kdyby bylo přísně trafikantům
zakázáno prodávati cigarety dětem školním. A ještě
rozumnější opatření bylo by, trafikanty toho
nedbavší, přísně peněžitě pokutovati. Lékárník a
materialista nesmějí prodati jed komukoli, ale trafikant
smí zcela volně prodávati jej i mládeži nedospělé ve
způsobě doutníků. Či neobsahují v sobě ohromné
množství jedovatin, ničících zákeřnicky plíce a orga-
nismus vůbec?
Ostatně bylo by záhodno vydati podobný zákon
také vzhledem ku prodeji ostatních druhů doutníků
dospělé mládeži vůbec. Často uzříme na ulici městské
10letého kluka, který raději koupí si cigaretu než
housku, ačkoli kručí mu v žaludku hlad. Není divu,
že pak také nepříznivé následky předčasného kouření
za nedlouho citelně se dostavují.
V severní Americe již delší čas jest zákon, jímž
zapovídá se kouřiti hochům před 16 lety. Také listy
anglické před válkou transwalskou, upozorňujíce na
tento zákon, žádaly, aby i v Anglii cestou zákono-
dárnou zamezen a odstraněn byl zhoubný vliv před-
časného kouření. I vláda belgická zamýšlí vydati
podobný zákon.
Ministr de Bruyn oznámil, že co nejdříve budou
se záležitosti touto obírati belgická akademie medi-
cinská a státní zdravotnická rada.
Belgické listy uvádějí příklady, kterými se jinde
pracuje proti kouření mládeže nedospělé. Roku 1830
vydala vláda kantonu freiburského ve Švýcarsku
nařízení, čelící ku mravní ochraně mládeže. Článek
36. těchto nařízení zní: „Kouření chlapcům do 16 let
pod pokutou 1—9 franků se zapovídá“.
Senát amerického státu Connecticutu vydal roku
1889 nařízení: „Nikdo nesmí hochům do 16 let
tabáku prodávati, darovati nebo svěřovati. Kdo by
proti tomu jednal, budiž pokutován obnosem až do
200 dollarů“. Podobné tresty stanoveny jsou dnes
téměř po celé Americe až na Mexiko, kdež panuje
dodnes nevykořenitelný zlozvyk, že žáci obecných
škol dostávají za odměnu pilnosti nebo za dobře
vypracovaný úkol od učitelů svých dovolení zapáliti
si při vyučování cigaretu.
Také v Porýnsku stanoveny jsou přísné pokuty
a tresty pro mladistvé kuřáky. V Habeši v Africe
jest kouření tabáku zakázáno. Zákon vyhlášený r.
1642 bránil původně kouřiti jenom v kostele, zvykem
stal se však zákaz všeobecným. I cizinci kouří prý
jen potajmu.
U nás moru doutníkovému vůbec a cigaretovému
zvláště věnuje se dosud pozornosti pramálo. Dostačí
snad konstatovati, že v Rakousku vykouří se ročně
na 2100 millionů kusů cigaret. V Rakousku prokou-
řilo se v r. 1897 — 97 millonů zlatých.
Myslím, že by stálo za to statisticky zjistit
kolik procent z této obrovské sumy připadá na
mládež nedospělou, zvláště školní. Naše zákonodárství
k nejpřesvědčivějším takovým skutečnostem a stíž-
nostem nemělo by zůstati lhostejným.
Z okresního výboru. Ve schůzi okresního vý-
boru dne 2. května 1900 odbývané stala se mimo
jiné tato usnesení: Protokol o předešlé schůzi byl
přečten a schválen. V příčině žádané stavby okresní
silnice od parní pily k příjezdní silnici česko-kubické
usneseno, aby obec domažlická otázána byla, zda
pozemek k silnici té potřebný bezplatně postoupí.
Se stavbou okresní silnice domažlicko-luženické bu-
diž posečkáno, až na ni řada dojde. Ke stížnosti
Martina Pajdara bude obecnímu úřadu v Luženicích
uloženo, aby manželům Jakubu a Anně Votrubo-
vým, majitelům hostince č. p 38 ve Velkých Luže-
nicích nařídil, aby, jestliže před svým hostincem vozy
státi nechají, k tomu hleděli, aby jízda v místech
těch stěžována nebyla. Nabídka bratří Prášilů v Libni
na dodání železných ukazováků na křižovatkách
okresních silnic a to kus po 30 korunách se přijímá
a pro letošek postaví se 6 ukazováků na okresní
silnici domažlicko-folmavské. Přípis p. civ. inženýra
Fr. Peka o nutnosti zřízení nového můstku na by-
střině pod Českou Kubicí beře se na vědomí a týž
bude dožádán, aby podrobný rozpočet předložil.
Zemský výbor království Českého zasílá žádost okr.
vyboru v Horšovu Týně za poskytnutí tříleté lhůty
k dostavění okr. silnice domažlicko-horšovotýnské,
pokud se v území okresu horšovotýnského nalézá, k
vyjádření. Usneseno poukázati na to, že se okres.
výboru v Horšovu Týně jedná vůbec pouze o to,
aby ke stavbě silnice té nedošlo, a trvati na tom,
aby zemský výbor okres ten ke stavbě silnice té
donutil. Za členy do komise pro odvod branců zvo-
leni pp.: Dr. A. Steidl a B. Rojt, za náhradníky pp.:
K. Trnka a M. Kosina. Přes žádost Fr. Dědiny,
aby se okresní výbor nějakým podílem na zřízení
družstva pro jeho sýrárnu súčastnil, přechází se k
dennímu pořádku. Volba honebního výboru v Újezdě
béře se na vědomí. Honební kauce p. Fr. Pankráce
z H. Folmavy budiž mu vydána. Žádané paseky po-
volují se obcím Klenči, Postřekovu, osadám Chodovu
a Schmalzgrubenu. Zpráva p. Václava Vondrovice v
příčině nelicentovaného býka u p. Jana Němce v Mrá-
kově béře se na vědomí. Žádosti obcí: Domažlic,
Klenče, Postřekova a Dražinova odporučují se okres.
zastupitelstvu k příznivému vyřízení, žádost obce Klí-
čova přikazuje se p. B. Rojtovi k podání zprávy.
Stížnosti Barbory Hanové usneseno vyhověti a obec.
úřadu v Chodově naříditi, aby pro stavbu jejího
chléva stavební čáru vyměřiti dal. Obci Havlovicům
povoleno vybírati 20%, obci Prenetu 16% přirážek
obecních. Žádost Jos. Růžka z Újezda za chudinskou
podporu se vzhledem ke stísněným finančním po-
měrům obce té zamítá; žádost Alžběty Svačinové
za poskytnutí paliva odporučí se obci Sedlicům k
příznivému vyřízení. Obec Chodov bude vyzvána,
aby Barboře Broglové i na dále chudinskou podporu
2 zl. měsíčně poskytovala. V příčině zřízení nového
obvodu zdravotního v Nemanicích budiž obvodní lékař
p. Dr. L. Bozděch dožádán za podání zprávy. Zprávu
p. Dr. Jana Holuba o vypuknutí střevního tyfu na
Smolově béře se na vědomí. Zprávy okres. zvěro-
lékaře o týdenních trzích, pak o vypuknuti slintavky
a kulhavky v některých obcích okresu, dále téhož
obšírná zpráva o činnosti za I. čtvrtletí 1900 béřou
se na vědomí. Protokol o prohlídce okresní stravovny
béře se na vědomí a usneseno městský úřad dožá-
dati, aby ve stravovně zdravotní prohlídku vykoná-
vati dal. Na vyštěrkování okresní silnice domažlicko-
staňkovské v obci Chrastavicích povoleno 10 m2
štěrku. Na zřízení okresní pojišťovny požární bude
okresnímu zastupitelstvu navržen příspěvek 10.000 K.
Tím schůze skončena.
Vyhláška.
V král. městě Domažlicích ustavil se ry-
bářský spolek, který má za účel povznášeti a
zvelebovati chov ryb (hlavně pstruhů) a raků ve
vodách místních.
Městskou obcí Domažlickou pronajaty byly té-
muž spolku vody, v nichž má právo rybolovu, a jsou
O kouření naší mládeže.
Besidka.
Přednáška o Černé Hoře,
proslovená ve večírku Sokolském dne 25. března.
(Pokračování).
Po odchodu knížecího dvoru odebrali se čeští
turisté k pozvání slavnostního výboru do čitarnice, jejíž
místnosti byly téhož večera proměněny v buffet, kde
byli hosté čeští bohatě pohostěni.
Zatím bylo hlediště divadla proměněno v síň taneční,
hudba si zařídila stánek svůj na jevišti, a přikročeno
k druhé části slavnosti, k plesu.
Brzy se rozproudila čilá zábava mezi Černohorci a
českými hosty, která větší čásť přítomných zdržela zde
v nejpříjemnější náladě až do pozdních hodin nočních.
Druhého dne ráno, v pátek 12. května 1899,
nemile byli jsme překvapeni: obloha zatažena hustými
mračny a s nebe lilo se, jakoby nikdy nechtělo přestati.
Proto věnován nyní čas hlavně expedici četných
dopisnic s pohledy na naše známé a přátely, a poněvač
na Černé Hoře se smějí expedovati jen pohlednice černo-
horské, klub českých turistů pak měl značnou zásobu
svých vlastních dopisnic, vymohl si náš starosta Pasovský
v krátké cestě ústní domluvou svolení ředitelství pošt
k expedování též našich vlastních českých dopisnic.
Když pak později se poněkud vyjasnilo a přestalo
pršeti rozešla se naše společnost, aby každý ještě si
prohlédl, k čemu včerejšího dne již nestačil čas.
Poněvač jsme se dozvěděli, že se odbývají v pátek
u sborového soudu cetyňského veřejná přelíčení, navští-
vila značná čásť naší české společnosti budovu soudní.
Přelíčení jsme však bohužel nemohli býti přítomni,
poněvač se právě před naším příchodem sbor soudní
vzdálil do poradní síně, kdež tak dlouho prodléval, že
nemohli jsme vyčkati vynesení rozsudku v rozepři před
tím právě projednávané.
Soudní síň jednací jest malá, nízká, tmavá, prostora
pro soudní sbor určená zábradlím oddělena od ostatní
prostory, v níž místo zachováno pro strany, svědky a
obecenstvo.
Chodba, která do této síně a do jiných místností
k soudu patřících vede, jest velmi nízká a úzká; když
jsme se tam dostavili, stálo a sedělo na chodbě mnoho
osob, které bezpochyby také sem byli obesláni k pře-
líčení, tak že jsme se jen stěží jimi protlačili.
Odtud se mnozí z našich turistů odebrali do neda-
lekých pěkných a zajímavých koníren a magacínů kní-
žecích, někteří opět si šli prohlédnout cetyňské tržiště
vždy dosti oživené, tak zvané „Pazar“, jiní zase
navštívili vyšší dívčí školu, na které pod protektorátem
carevny ruské každoročně asi 70 dívek černohorských
i dalmatských, bosenských i hercegovských, srbských
i ruských, ruskou učitelkou k vyššímu vzdělání se
vychovává, — a také mnozí vystoupili na blízký vrch
Orlov Krš nad městem samým, kde nalézá se krásný
pomník prvního vladyky černohorského Danila, ke
kterému nárys nakreslila i z hlíny sama vymodelovala
princezna Jelena, nynější korunní princezna italská, —
by odtuď shůry se pokochali ještě jednou pohledem
na milou Cetyň a rozloučili se s krajem tímto tak
sympathickým.
Sluší zde také ještě podotknouti, že k poledni
navštívil vůdce náš pan Vratislav Pasovský generálního
ředitele pošt a telegrafů v Černé Hoře pana Spiro
Popoviče a odevzdal jemu co předsedovi družstva pro
zřízení ženského ústavu choromyslných, který se těší
zvláštní osobní protekci a přízni kněžny Mileny, k tomuto
šlechetnému účeli částku 200 zl., čistý to výtěžek z
českých pohlednic mezi účastníky našeho výletu roz-
prodaných.
Dostalo se nám za tuto pozornost ovšem díků co
nejsrdečnějších.
Když jsme se pak k poledni všichni sešli do Grand
Hotelu, tlumočil nám starosta Pasovský tyto díky jménem
družstva obdařeného a jeho předsedy p. Spiro Popoviče.
V tu právě dobu se sešli také četní hodnostáři a
přátelé naši cetynští do Grand Hotelu, a slavnostním
způsobem odevzdány tu pánům architektu Pasovskýmu
a cís. radovi Ottovi v skvostných pouzdrech ty řády
Danilovy, jimiž je byl kníže Nikola den před tím vyzna-
menal, což ovšem slavnostní náladu celé naší společnosti
ještě značně zvýšilo.
Poněvač se mělo hned po obědě odejeti z Cetyně
zpět do Kotoru, zůstali zde již s námi pohromadě naši
černohorští přátelé, aby nám dali na jevo své upřímné
sympathie a náležitě s námi se mohli rozloučiti.
