z úroků ze vkladů 46 K 93 h, na soudní výlohy
41 K 67 h. Udělené zápůjčky členům 67.566 K. Různé
vydání 677 K 94 h, obnáší 97.401 K 82 h. Hotovost
pokladniční dne 31. října 70 752 K 53 h. Úhrnem
168.154 K 35 h.
Schůze obecního zastupitelstva zdejšího odbývána
bude ve středu dne 7. listopadu.
Úmrti. Dne 26. října zemřela zde měšťanka pí.
Marie Regalová, vdova po mistru punčochář-
ském, v 72. roce věku svého. — Dne 28. října
o 9 hod. dopol. zemřela choť zdejšího obchodníka,
pí. Flora Eksteinová, roz. Kohnová, po krátké
nemoci ve věku 22 roků. — Dne 1. listopadu o půl
10. hod. dopol. zemřel v nemocnici zdejší, kdež na
průtrž léčen byl, p. Maxm. Stránský, mistr
řeznický z Nové Kdýně, ve věku 54 roků. Zanechal
zde truchlící vdovu s osmi dětmi. Mrtvola jeho pře-
vežena včera do Nové Kdýně, kdež byla dnes na
tamním hřbitově pochována.
„Literární jednota“ zdejší sešla se v základě
schválených stanov dne 28. října t. r. k první své
valné hromadě, v níž ustanoven byl roční příspěvek
pro členy přispívající částkou 4 K, pro členy činné
3 K. Po té vykonána byla volba funkcionářů, i byli
zvoleni starostou p. gymn. ředitel Fr. Reiss, jeho
náměstkem p. Dr. Fr. Wellner; do výboru byli povo-
láni: pí. H. Kraffrová, slč. A. Pittlová, slč. E. Přiby-
lová, pí. Jos. Regalová a pp. prof. Vojt. Kebrle,
odb. uč. F. Král, Dr. Jos. Musil, vrchní kontrolor
Fr. Ninger, prof. Dr. Edv. Štolovský a odb. uč. Jos.
Žuvníček; za náhradníky byli zvoleni slč. K. Sladká
a pp. uč. Jindř. Jindřich a Jak. Růžek, do kontrol.
komise pp. řed. Fr. Drbohlav, prof. Fr. Kaňka a red.
Em. Prunar. — Ve schůzi výborové, jež se konala
dne 30. října, zvoleni byli pokladní pí. H. Kraffrová,
zapisovatelem p. F. Král a jednatelem Dr. Edv. Što-
lovský; ostatním členům připadly funkce literárních
zpravodajů. V téže schůzi bylo ustanoveno vyzvati
přihlásivší se členy, aby zapravili plný roční příspěvek
3 K za zbývající část tohoto roku správního, aby
spolek úspěšněji mohl činnost svou zahájiti; kdo by
tak učiniti nechtěl, bude považován za člena od nej-
bližší prosincové valné hromady. Dále byla ustanovena
první periodická schůze členstva na den 11. listopadu
t r., i bude přednášeti p. prof. Vojt. Kebrle „o hlav-
ních proudech v literatuře české.“ I pro nejbližší
schůze periodické (25. listopadu a 9. prosince) před-
nášky jsou zajištěny; pp. členové (páni i dámy) však
se vůbec vyzývají, aby k přednáškám laskavě se hlá-
sili (u p. prof. Kebrle). — Jest nyní na našem obe-
censtvu, aby uvážíc důležitost a význam „Jednoty,“
nepatrný roční příspěvek (jenž nad to ve třech lhů-
tách bude vybírán a za nějž se členům v plném
obnose cenných kněh dostane), jakož i mnohé její
výhody (přednášky v schůzích periodických, poučení
a informace o nejdůležitějších zjevech nejnovější pro-
dukce literární, zábavné večírky a j.), hojně k „Jed-
notě“ přistupovalo a tak k šíření osvěty v městě
našem svou hřivnou přispělo.
Rybářský spolek v Domažlicích konal dne 16.
t. m. výborovou schůzi. Sneseno, zakoupiti kapřího
a jiného potěru v ceně 7 zl. a nasaditi ho do Rubřiny.
Při čistění stok, které konáno bylo v těchto dnech,
chyceno bylo přes 80 pstruhů, z nichž většina krásných,
velkých exemplářů. Pstruzi ti znovu byli puštěni do
Bystřice. Nový důkaz, že pstruhům v našich vodách
dobře se daří, jen více péče a ochrany když se jim
dostane. Při tom appelujeme na ct. obecenstvo, aby
spolek v jeho snahách podporovalo a podotýkáme,
že pstruh jest od 15. září v době tření, a pod trestem
chytán býti nesmí. Zakoupí se 1/4 q pstruhových
okounů od správy panství v Horšově Týně. Králov-
covic rybníček pod Jezerem se opatří zbraní a osadí
vhodnými rybami. Dal se dělati haltýř v ceně 25 zl.
Sl. městská rada pronajala spolku rybník „Ovčárnu“
v Havlovicích. Za člena přijat urozený p. baron
Bedřich Wardene, c. k. poručík v Domažlicích.
Na pohořelé v Koutě sešlo se sbírkou ve městě
našem, již provedli členové obecního zastupitelstva,
603 K 13 h.
„Zvonu,“ nového týdenníku belletristického, vy-
dávaného družstvem spisovatelským, vyšlo číslo 4.
opět s velmi cenným a zajímavým obsahem. Z obsahu
dosud vyšlých čísel vysvítá, že „Zvon“ bude kráčeti
za svým vytčeným heslem: umění ryzí, životní k ná-
rodu a lidstvu obrácené.
Mladého Čecha, listu pro zábavu i poučení mlá-
deže dospívající, vyšlo č. 3., jehož obrázky i články
svědčí o dobrém výběru redakčním.
Přehledná mapa světa slovanského vydána byla
barvotiskem v nákladu F. Šimáčka v Praze po 10 kr.
Odporučujeme k hojnému odběru.
Hilsner podruhé před porotou. Potulný žid
Leopold Hilsner stal se světoznámým člověkem. Loni
odsouzen byl jednohlasně porotou v Hoře Kutné k
smrti provazem pro vraždu dívky Anežky Hrůzové,
provedení rozsudku zastaveno, a nařízeno nové líčení,
k němuž připojeno druhé obvinění z vraždy Anny
Klímové, spáchané tímtéž způsobem jako vražda
Hrůzové. Písecké líčení počalo 25. m. m. a potrvá
prý asi 14 dnů. Svědků předvoláno přes 100. Hilsnera
hájí 2 advokáti. O proces zajímá se takřka celý svět.
Noviny všech národů mají v Písku své zpravodaje.
Tisíce vydány budou za telegramy. Všecko se zajímá
o Hilsnera a se zimniční nedočkavostí vyčkává nové
zprávy, jež kde kdo hltá nenasytně. Naše noviny
mají každý den několik stran o Hilsnerovi. Některé
vycházejí o více stranách, jiné vícekrát denně. A celý
ten rozvrat děje se k vůli jedinému příslušníku ná-
roda židovského! Jinde ubijí se soudobně celé ná-
rody nevinně. — Pozňanští Poláci, Burové, Kafrové
a j. — a vzdělaný svět o tom tařka ani neví, noviny
zmiňují se o tom několika řádkami. A což máme říci
o bídě hmotné, duševní, hospodářské, národní a po-
litické v Čechách? Nad to vše vysoko vyniká dnes
Hilsner.
Vláda a uhelní bída. Aby částečně bylo odpo-
moženo nedostatku uhlí, chystá vláda v státních dolech
mosteckých docíliti většího množství uhlí, nejméně
480 tisíc tun ročně. Přípravné práce jsou v proudu.
Chraňte mládež. Již několikráte dotkli jsme se
na příslušném místě hlasu nakladatelů českých knih,
že náš lid málo čte a čte-li se vůbec něco, musí to
býti něco pikantního. Po našem venkově obyčejně
se čte v zimě a to nejvíce krvavé romány a podobné
literární nestvůry. V Německu a Rakousku vydáno
za jediný rok 43.000 krvavých románů. Je dokázáno,
že četné případy vražd, samovražd, násilného smilstva
a pod., u odrůstající mládeže se rok od roku množící,
mívají obyčejně kořen v těchto lekturách. Mravokárci
naši mluví a píší proti naší škole, že prý je vinou
nemravnosti, ale ve své nenávisti proti škole moderní
opatrně zamlčují, čím vlastně se mravnost našich dětí
kazí a úmorná práce učitele-vychovatele podkopává.
Nepováží, že co mravného škola vykoná — to zničí
všelijaký literární škvár, krvák, v několika hodinách.
Upřímně i s důrazem voláme k rodičům, aby
v nastávající saisoně čtení nedovolovali dětem čísti
knihy, jimiž se mravně porušují. Mládež je dvojnásob
vnímavá a jestliže cosi špatného v zárodku přijme,
utváří se na základě toho i celá podstata její. Braňte
tedy mládež svou před zkázou ze špatné a ne-
vhodné četby.
Úřadní šetření o alkoholu. Předseda ministerstva
nařídil, aby zeměpanské úřady konaly úřadní šetření
o požívání alkoholu v Rakousku, jež by bylo pod-
kladem porad na mezinárodním kongrese proti
alkoholismu, který se má konati napřesrok ve Vídni.
Nařízení je přidán dotazník, v němž kladou se m. j.
úřadním lékařům tyto otázky: Kterým líhovým ná-
pojům dávají přednost vrstvy obyvatelstva, charak-
terisované povoláním neb příjmy? Pije se jen
příležitostně, ve svátečních dnech, nebo je pití lihovin
denním zvykem obyvatelstva? Pije lid alkohol doma
neb v hostincích? Pijí jen muži nebo také ženy?
Chodí ženy také do hostinců? Pijí také mladistvé
osoby a zdali doma neb v hostincích? Je zvykem,
dávati také dětem líhové nápoje? Lze pozorovati
známky degenerace obyvatelstva?
Krádež. Ve středu v noci ukradeno bylo na půdě
kloboučníka p. J. Kresla na dol. předm. pět polštářů
peří, a almárka, v níž různé pokrmy se nalezaly,
(uzenina, svíčková pečeně, několik žejdlíků vařeného
másla, zavařeniny, cukr, káva) úplně vydrancována.
Musil to být dle všeho dobře známý zloděj.
Oběsil se. Ve středu ráno oběsil se ve svém
bytě pod dolní branou 27tiletý ženatý dělník Ant.
Sporer, otec tří dítek. Učinil tak z rozčilení po do-
mácí hádce. Při pohřbu jeho v pátek došlo na hřbi-
tově k velké výtržnosti pohřebních účastníků proti
kaplanu dp. P. Šindelářovi, pro nevykonání obvyklých
obřadů nad rakví samovraha. Výtržnost ta bude míti
zajisté dohru před soudem.
Válka s Bury, revoluce v Číně, světová výstava
v Paříži, atentát na krále Humberta, obrat v Srbsku,
česká obstrukce a rozpuštění říšské rady atd., to jsou
jen tak některé z časových událostí světových, kolem
nichž kupí a ovíjí se vybraný obsah dávno oblíbených
kalendářů nakladatelství Šimáčkova „Koleda“ a Ná-
rod“. Dnes, kdy telegramy z nejvzdálenějších končin
světa denně seznamují obecenstvo s událostmi, jichž
průběh sleduje každý s dychtivostí, je přehled událostí
takový, jaký podávají četnými vyobrazeními uvedené
Šimáčkovy kalendáře, vítán každému, i méně sběhlému
čtenáři, jenž nad to najde v nich i mnoho jiné zábavné
a poučné četby pro příjemné ukrácení dlouhých zimních
večerů. Občanské kalendáře Šimáčkovy „Koleda“ a
„Národ“ ozdobeny jsou kromě toho zdařilou reprodukcí
velkého obrazu Siemiradzkého „Smrt křesťanské muče-
dnice v cirku Neronově“, a opatřeny dokonale redi-
govanou částí praktickou; prodávají se ve všech knih-
kupectvích, u prodavačů kalendářů i u nakladatele po 1 K.
Divadlo. (Společnost p. Ant. Muška.) V sobotu
dne 27. října provedení rozmarné veselohry „Osudný
Kinematograf“ společnosti bylo dobrým doporu-
čením. Ubohá, manželem klamaná Klára a neustálou
„smůlou“ pronásledovaný světák Smolka pí. Šipošovou
a p. Kastnerem trefně byli podáni, rovněž pí. Mušková
a p. Křížek byli v pravdě přísnou tchýní a schovívavým
tchánem. Rozmilá byla sl. R. Mušková v úloze Mařenky
Vackové, a p. řed. Mušek vytvořil z Petra Stamatiho
v pravdě „ruského člověka“. Souhra byla bezvadná.
— V neděli obraz ze života „Trestanci na Špil-
berku“ slušně byl sehrán. — V pondělí „Nioba“,
komedie anglického původu, jak v jednotlivých výkonech,
tak i celkovým provedením úplně uspokojila. — V
úterý opakován byl poutavý „Malý lord“ hlavně
zásluhou malé Klárky Muškovy s úspěchem rovněž tak
utěšeným jako při prvém představení. — Ve středu
dávána byla francouzská veselohra „Vicomt z Le-
torieru“ ve prospěch sl. Růženky Muškové, jíž se
podařilo v titulní úloze nejen na jevišti nýbrž i v hle-
dišti každého okouzliti; také ostatní účinkující dobře
si vedli. — Ve čtvrtek pověstná Raupachiáda „Mlynář
a jeho dítě“ opět vykonala v plné míře svůj úkol:
obecenstvo po chuti se mohlo zase jednou vyplakati
nad srdcervoucím tím příběhem a ředitelství přece zase
jednou vesele se usmívati nad — plným divadelním
sálem. Konrádova flétna tklivě lkala „skřivánčími“ zvuky
a starý Rychnovský budil nelíčený soucit souchotinář-
ským kašlem. — V pátek náladě „Dušičkové“ úplně
odpovídala romantická činohra „Zvoník u Matky
boži“, jež přes své ctihodné stáří obecenstvo tento-
kráte nepříliš četně shromážděné dovedla upoutati zda-
řilým provedením. — Máme-li na konec tlumočiti soud
obecenstva o společnosti p. Muškově, musíme přiznati,
že výkony její na nečetnou společnost venkovskou jsou
zce a slušné, a že zejména veselohry dosud zde prove-
dené jak o svědomitosti režie, tak i o upřímné snaze
herců dobré podávají svědectví. Kdyby obecenstvo naše
chtělo nahlédnouti, že hladce sehraná poutavá veselohra
lepší jest nežli bídně stlučená operetka, zajisté věno-
valo by snaživé společnosti p. Muškově více přízně
než doposud Hlediště naplněné tak jako v den Všech
svatých bylo by pak také nejlepší vzpruhou společnosti,
již tímto opětně co nejvřeleji doporučujeme. — Dnes
v sobotu za příčinou zkoušek na „Vládu tmy“
zůstane divadlo uzavřeno. — V neděli odpoledne hraje
se Humprectova „Perníková chaloupka“
pro dítky a jich doprovoditelé za poloviční ceny. Za-
čátek ve 3 hod. — Večer se dává „Král Václav
a jeho kat“, činohra v 5. jed. — V pondělí se
dává nejnovější drama od Lva N. Tolstého „Vláda
tmy“, jež na Národním divadle v době nejnovější
plní dům; tím vítanější musí nám tedy býti příležitost,
seznámiti se doma s výtečným dramatickým plodem
nejgenialnějšího souvěkého spisovatele bratrského národa
ruského. — V úterý má příjem p. Jan Knížek, jeden
z nejlepších a nejsvědomitějších herců, jež zvolil si
výtečnou frašku „Krkavčí otec“. Doufáme, že
ctěné obecenstvo tomuto snaživému herci osvědčí svou
přízeň hojnou návštěvou Ctěné obecenstvoupozorňujeme,
aby na „Vládu tmy“ zabezpečilo svá sedadla, jelikož
kus ten je mimo předplacení a již jsou zamluvená
některá sedadla.
Prosba!
Čeští zřízenci železniční ve zněmčeném území, kteří
tvoří ve mnohých místech kádr našich menšin, trpí
citelným nedostatkem českých knih, z nichž by sílu
i poučení čerpati mohli.
Z té příčiny obrací se podepsaný ku české veřejnosti
s prosbou, by, kdo může dobrou knihou přispěti, učinil
tak v zájmu dobré věci.
Knihy, jež každému dárci zvlášť „Zemskou jednotou
zřízenců železničních pro království České v Praze“
kvitovány budou, přijímá ctěná redakce tohoto listu, jakož i
Jos. Matějček,
úředník c. k. st. drah v Domažlicích.
Týdenní trh v Domažlicích dne 31. října 1900.
Přivezeno bylo
Pšenice . . MC.
Žito . . . . „
Ječmen . . „
Oves . . . „
Hrách. . . „
Brambory 1 p.
Zelí . . . . kopa
—
9
Seno . . . q
Sláma . . q
5 60
Máslo. . . kg
—
1 92
—
Vejce . . . kopa
— 3 50
—
Vepřů odstávčat přivezeno 62 a prodáno 57.
Vyhláška.
41
28
997
—
Prodáno za cenu
I. tř.  II. tř. III. tř.
K. b.  K. Ih. K.
h.
52 17
16 50 16
—
20
64 16
70 16 50
16
42 17
16 50
16
13
12 50

3
18
10
6
—
—
—
—
—
—
—
—
—
—
4
8
Z nařízení c. k. okresního hejtmanství ze dne 10.
září t. r. č. 16 513, které se stalo na základě min.
nař. ze dne 12. dubna 1880, ř. z. č. 36, vydaného
k čl. 8., zák ze dne 29. února 1880 ř. z. č. 35, odst.
4., jimž ustanoveno jest, že vydávání průvodních listů
dobytčích předcházeti musí prohlídka zvířat znalcem,
usnesla se městská rada ve schůzi své ze dne 19.
října 1900 čl. 29., že vydávání dobytčích listů v tomto
způsobu dnem 1. listopadu t. r. započíti má.
Z důvodu toho konati se bude prohlídka dobytka
každého dne v městském hospodářském dvoře od 3.
do půl 4. hod. odpoledne bezplatně, kdož by si však
prohlídku přál míti doma, musí zaplatiti přehlížiteli
20 haléřů z kusu.
Přivádím to u všeobecnou známosť s doložením,
že nevyhovění tomuto nařízení trestáno bude.
Z purkmistrovského úřadu kr. m. Domažlic
dne 20. řijna 1900.
Purkmistr: Petr Hana.
BYT
v domě MATĚJE VÁCHALA na náměstí čís. 65.
jest k pronajmutí.
20
100 až 300 zl. měsíčně
mohou sobě vydělati osoby každého stavu, ve všech
místech, bez kapitálu a ztráty prodejem zákonně
povolených státních papírů a losů. Nabídky u Ludvíka
Oesterreichera, VIII Deutschegasse 8. Budapešt,
