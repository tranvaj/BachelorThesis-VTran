I cizozemci nabývají za týchž podmínek vy-
držením ne sice práva domovského, avšak nároku
na slib, že jim právo domovské uděleno bude, jak-
mile státního občanství rakouského nabudou.
Jestliže někdo, kdo již nároku na přijetí do
svazku domovského nabyl, obec tuto ať dobrovolně,
ať nucen jsa opustí, může nárok svůj on sám a jeho
nástupci v právu domovském přivésti k platnosti
jenom ve dvou, obec však domovská v pěti
letech, kdy on obec, v níž nároku na právo do-
movské nabyl, opustil.
O přijetí některé osoby do svazku domovského,
ať již dobrovolném nebo na základě vydržení má
každá obec posavadní obec domovskou vyrozuměti.
Žádosti, kterými se někdo vydrženého práva do-
movského domáhá, jsou bez kolku, a také se
za udělení to žádný poplatek vybírati nesmí.
Jestliže se někdo přijetí do svazku domovského
na základě vydržení domáhá a obec do 6 měsíců
ode dne podání žádosti o nároku tom nerozhodne,
připadá rozhodnutí c. k. okresnímu hejtmanství, které
také rozhoduje, když přijetí ve svazek domovský
bylo odepřeno.
Jistí veřejní úředníci nabývají práva domovského
nastoupením úřadu v té obci, ve které jim stálé sídlo
úřední přikázáno bylo.
Jsou to: trvale ustanovení úředníci a sluhové
dvorní, státní, zemští, obecní, zastupitelstev okresních,
a fondů veřejných, duchovní a veřejní učitelé, jakož i
c. k. notáři.
Osoby tyto nabývají práva domovského ať tomu
obec chce čili nic, tedy i proti vůli obce a žádá se
při nich pouze splnění tří podmínek totiž: 1) defi-
nitivního ustanovení; 2) skutečného
nastoupení úřadu a 3) vykázání stá-
lého sídla úředního a nabývají práva toho
ode dne vyhlášení zákona ze dne 5. prosince 1896,
(Pokrač.)
totiž ode dne 19. prosince 1896.
Z okresního výboru. V předešlém čísle našeho
listu ohlášený výklad zákona „O právu domovském“
pořádán byl minulé neděle v zasedací síni okresního
zastupitelstva zdejšího za přítomnosti více než sedmdesáti
účastníků ze všech venkovských obcí okresu našeho
zavítavších. Schůzi zahájil krátkým proslovem p. okresní
starosta MUDr. A. Steidl a přivítav přítomné poukázal
na důležitý význam nového zákona domovského, dle
kterého ten, kdo po 10 let v obcí dobrovolně a nepře-
tržitě se zdržuje a veřejné dobročinnosti na obtíž nepři-
padá, stává se příslušníkem obecním a tudy mezi jiným
i práva na chudinskou podporu nabývá, což nové značné
břímě pro obce naše znamená. Pak vyložil p. okresní
tajemník JUDr. Josef Musil stávající předpisy o právu
domovském, zejména nový zákon ze dne 5. prosince
1896 čís 222 ř. z. a vzhledem k tomu, že obce velko-
městské, zejména německé, příslušníky naše šmahem
do domovských obcí vyhosťovati budou, aby za platnosti
nového zákona domovského příslušníky obcí těch se
nestali, probral předpisy obecního zřízení o osobách
v obci a vyhosťovacím právu obce platné. Na to pou-
kázal p. okresní starosta MUDr. A. Steidl na důležitosť
zavedení řádných matrik obecních a odporučil založiti
matriky dvoje, a to jednu pro příslušníky, druhou pro
společníky obce a přespolní a to tím způsobem, že se
nejprve veškeré v obci přítomné osoby zjistí a to od
čísla k číslu, na to v abecedním pořádku sestaví a do
příslušných matrik dle toho, jsou-li to příslušníci nebo
společníci a přespolní zapíšou. Po výkladu tomto ode
všech přítomných s uspokojením přijatém rozpředla se
čilá debata, ve které se o různých jednotlivostech toho,
co právě předneseno bylo, jednalo, což o zřejmém zájmu
účastníků svědčilo, a jednomyslně přijat návrh, aby se
s přípravnými pracemi k novým matrikám co nejdříve
začalo. Projeviv potěšení nad neočekávaným účastenstvím
při přednášce, zakončil p. MUDr. A. Steidl schůzi, vy-
zvav všechny přítomné, aby ve všech případech, kde
by o nějaké otázce ať již práva domovského ať samo-
správy vůbec se týkající, nějaké pochybnosti měli, se
vždy s důvěrou na kancelář okresního výboru obraceli,
kde jim potřebná rada s ochotou udělena bude, a účast-
níci odcházeli se žádostí, aby pokud možná brzy i o ji-
ných otázkách samosprávných podobný výklad podán byl.
Zprávy různé.
Na oslavu jmenin císaře a krále Františka
Josefa I. konaly se obvyklým způsobem slavné mše
sv. v městě našem a ve všech farních kostelích
celého Chodska dne 4. října.
Ve všech českých obcích koná se tyto dny
Svatováclavská sbírka ve prospěch Ústřední Matice
Školské. Pokládáme za vhodno upozorniti obecní
úřady a pp. starosty obecní, aby neobmezovali se
při sbírce pouze na příspěvek z pokladny obecní,
nýbrž aby vedle toho nařídili všeobecnou sbírku po
obci mezi občanstvem. Jsme přesvědčeni, že v každé
obci jest několik vážených občanů a jmenovitě
zástupců intelligence, kteří přímo čekají na vyzvání
obecního úřadu, aby o Svatováclavské sbírce mohli
osvědčiti, že čítají se mezi uvědomělé Čechy. Sbírka
budiž vykonána rychle a peníze bez průtahu pokladně
matiční odvedeny, aby v brzku mohl býti zaplacen
dluh, který Ú. M. Š. učiniti musela.
Úmrtí. Dne 2. října zemřel ve Vídni rodák
oubočský, ministerialní rada na odpočinku a polní
konsistorialní řiditel, veledůst. pan Tomáš
Sladovník.
Biskupským vikářem domažlickým jmenován
byl dp. Lambert Ludvík, správce vikariatu
domažlického a farář v Mrákově.
Osobní. Professor na gymnasiu v Příbrami p.
Jan Lorenz, jmenován ředitelem gymnasia v Kla-
tovech. — Místodržitelský koncipista p. Jarosla v
Zuna jmenován okresním komisařem v Domažlicích.
Důst. p. P. Jan Kralovec, katecheta na
Kladně, jmenován katechetou při učitelském ústavu
v Příbrami.
Věstník učitelský. Slečna Ella Weische-
rová jmenována jest defin. mladší učitelkou na
pětitřídní dívčí škole v Domažlicích. — Pan Jos.
Weber, správce školy v Přívozci, praesentován za
řídícího učitele v Loučimi. — Pan Karel Bla-
hník, zatímní podučitel v Osvračíně, za defin. pod-
učitele tamtéž. — Pan Jos. Bísek, správce školy
v Mezholci, navržen k přesazení do Přívozce. Slč.
Amalie Zahoříková, zatímní podučitelka v
Staňkově vsi, za defin. podučitelku tamtéž. Pan
Jos. Wenig jmenován zatím. učitelem na rozšířené
škole v Čermné. — Pan Jiří Obermayer jme-
mován od 1. listopadu 1900 zatim učitelem při ven-
kovské trojtřídní škole v Domažlicích.
Z Horšova Týna Ústřední Matici školské.
Matičné pokladně zaslal do Prahy p. Antonín
Košťál, inženýr v Horšově Týně, sv.-václavský dar
Čechů horšovo-týnských v obnosu 122 K.
První den po sv. Václavě přijala pokladna
matiční 3188 K 67 h. Přejeme Matici, aby slibný
počinek tento byl začátkem lepších dnů nejpřednějšímu
to našemu národnímu ústavu, který jak známo,
vydává denně průměrně na 1500 K, má-li dostáti
nejnaléhavějším závazkům. Byly dny, kdy nečinil
příjem pokladny matiční ani 15 korun. Místní odbory
úsilovně se přičiňují, aby finance matiční byly na-
praveny. Mnohé odbory pořádají sbírku Svatováclav-
skou na vlastní sběrací listiny dům od domu i do-
poručujeme, aby zvláště ve větších městech příkladu
toho bylo hojně následováno. Upozorňujeme však,
že sbírku třeba odvésti co nejrychleji a samostatně
i příspěvky členské, aby evidence byla umožněna.
Které odbory sbírají v různých (místech) obcích,
nechť oznámí výboru Matice, ve kterých obcích sbírka
provedena.
Za svolání všech zemských a bývalých říšských
poslanců přimlouvá se orgán poslance dra. Engla
„Hlasy od Blaníka“ k úradě společné a uvarování
se neshod při volbách a zbytečných bojů.
Okresní školní rada v Domažlicích vydala sprá-
vám školním přísné nařízení, jímž zakazuje se učitelům
tak zvané vedlejší vyučování anebo opakovací hodiny.
Tím postiženi jsou velice učitelové ve svých příjmech.
Nařízení to vyvolalo nemalé vzrušení v řadách
učitelstva.
Pamatujte na Husův fond! Jest mravní povin-
ností české veřejnosti, aby nezapomínala našeho
studentstva chudšího, jež ve svých studiích odkázáno
jest na podporu. O to pečuje „Husův fond“. I jest
proto žádoucno, aby spolek tak důležitý našel
ohlasu všady a získal co nejvíce přátel členů a
příspěvků od jednotlivců, spolků, společností, obcí,
okresů a různých peněžních spolků.
Valná hromada Měšťanské Besedy v Domažlicích
odbývala se dne 28. září t. r. v místnosti spolkové
za přítomnosti 41 členů spolku. Po přečtění zpráv
činitelů a schválení jich zvolen nový správní výbor
a sice za předsedu p. Petr Hana, purkmistr; za
členy výboru pp.: Duffek Max, soukromník, Flégl
Václav, ředitel kůru, MUDr. Halík Gust, primář
nemocnice, Jindřich Jindřich, učitel, Keberle Vojtěch,
c. k. professor, Kilb Leop., adjunkt měst. úřadu,
Ninger Frant., c. k. vrchní kontrolor, Reiss Frant.,
c. k. gym. ředitel, a Šnábl Alfred, obchodník a
ředitel sýrárny. Za náhradníky pp.: Josef Duffek,
obchodník, Václav Froněk, ing. asistent, a Ant.
Kalous, továrník nábytku. Za revisory účtů pp.:
Sebesta Jindřich, c. k. berní, a Milota Ludvík, majitel
továrny cihlářských výrobků. Činnosti tohoto výboru
přejeme hojného zdaru!
Z odboru turistického v Domažlicích. V dějinami
českými proslaveném průsmyku Všerubském, jenž
protíná a dělí horstvo Šumavy od Českého Lesa,
naproti starému kostelíku sv. Václava na Brůdku,
jenž na památku skvělého českého vítězství r. 1010
vévodou Břetislavem založen byl, vypíná se vrch,
jejž zdobí vkusný poutní kostel sv. Anny ve slohu
vlašském roku 1712 zbudovaný. U kostela toho
o samotě nalézá se jednopatrová farní budova a
hostinec, jediné to přifařené stavení k uvedenému
kostelu. Pod vrchem rozkládající se utěšená krajina
průsmyku bývala osazena dříve obyvatelstvem ná-
rodnosti české, ba živel český sahal i přes hranice
na území bavorské. Nevalný počet lidu českého zde
usazený pozvolna ustoupil vzmáhajícímu se živlu
německému, neb se poněmčil, a tak jest průsmyk
rázu německého. Fara zmíněná patřící pod patronát
vrchnosti Koutské s vesnicemi Novou Vsí a Prapo-
řištěmi, o které se tuhý boj vede, byly a jsou dosud
české. Po zemřelém zakládajícím členu našem panu
Bedřichu ř. hraběti Stadionu dědictvím alodního
jmění přešel zmíněný hostinec u sv. Anny v majetek
pánů bratří Macenaurů, kteří jej rozhodně prodati
zamýšleli a za mírnou cenu odboru KČT nabídli.
Odbor náš po schválení valné hromady na den 17.
září za tím účelem svolané a za souhlasu starosty
KČT pana V. Pasovského zakoupil hostinec ten
s 3 poz. parcelami za 1000 zl. r. č. Kupní částku
hraditi bude odbor 500 zl. z výtěžku dopisnic a
tiskopisů, ostatní částku z pokladny spolkové. Výlohy
další umořovati bude výtěžkem z hostinské živnosti.
Budova, která má 9 místností a chlév, bude náležitě
opravena a zařízena, by co turistická chýše sloužila
ku pohodlí všech přibylých hostů. S vrcholu sv. Anny
rozkládá se utěšený veliký rozhled na mohutné pásmo
hor Šumavy a Českého Lesa do Bavor. Na severu
pohoří Rýzmberka se skupinou hor Novo-Kdýnských
rozhled uzavírá. Takto získán pro turistiku českou
opět jeden důležitý bod na naší Šumavě a v majetek
náš ku chýši Pasovského, jež platně plní úkol svůj
na Čerchově, zařaďujeme novou turistickou chýši
v památném průsmyku Všerubském, která stejně pro
věc českou jest důležitou. Správní výbor odboru
domažlického spolehá na přízeň členstva i příznivců
KČT a doufá, že bude v podnicích svých podporován.
Schůze interesentů stavby dráhy z Domažlic
do Tachova odbývati se bude 14. října 1900 o 101/2.
hod. dopol. v hostinci Schmidově v Hostouni.
Ze zemské školní rady. Ve schůzi českého
odboru c. k. zemské školní rady, konané dne 18.
září roku 1900 za předsednictví místopředsedy zemské
školní rady p. Frant Zabusche učiněna mimo jiná
tato usnesení: II. tř. definit. otevřena při obecné
škole v Čermné. Čtvrtá třída otevřena při obecné
škole v Klenči.
Sňatek svůj slaviti bude v pondělí dne 8. října
1900 v děkanském chrámu Páně v Domazlicích
p. Josef Weber, holič, se slč. Mařenkou
Peklovou, dcerou po měšťanu zdejším p. Max.
Peklovi.
Helmich a Votlučka do Domažlic. V nejbližších
dnech zavítají do našeho města známí duettisté pp.
Helmich a Votlučka z Plzně a budou účinkovati při
velkém zábavním večeru, který pořádá v neděli dne
14. října v sále „u Černého koně“ sběratelský odbor
Sokola zdejšího. Oba páni mají zde již od dříve
velmi dobré renomé, a tentokráte slibují P. T. obe-
censtvu zvláště připraviti zajímavý večer plný humoru
a vtipu. Jak se nám oznamuje, vrátili se v těchto
dnech z velkého uměleckého turné po Moravě a
Slezsku, kdež všude s velkým úspěchem působili,
též v Praze a ve Vídni docílili velkých úspěchů.
Z Řemeslnicko-živnostenské jednoty v Domažli-
cích. Od druhé polovice července t. r. neměl výbor
Jednoty příležitost konati řádné měsíční schůze, neboť
i v tomto oboru nastoupila tak zvaná mrtvá saisona.
Dne 30. září svolána výborová schůze, kdež vyřizeno
něco málo dosud došlých dopisů a přikročeno k po-
řadu: Čten protokol z poslední řádné schůze a bez
poznámky schválen. Ze zprávy jednatelské vyjímáme,
že svého času k obchodní a živnostenské komoře do
Plzně vyslaný delegát Jednoty, člen p. Fr. Kresl v
příčině objasnění upravení levnějších sazeb na že-
leznicích při dopravě potravin rychlé zkáze podlé-
hajících, podal ústní zprávu o jednání tom. Výstavu
v Kutné Hoře navštívilo 13 členů Jednoty a ač návštěva
ta byla tamnímu výstavnímu komitétu předem řádně
ohlášena, předce stěžovali sobě účastníci, že návštěva
ta byla tamním komitétem úplně opomenuta, ba ani
v časopisech nižádné zprávy o návštěvě zdejší Jednoty
uveřejněno nebylo. Zpráva pokladní vzata na vědomí,
jakož i několik menších účtů předložených k výplatě
schváleno. Za nové činné členy přihlášeni a přijati
byli pp.: Václav Kusbach, pekař, a J. Vlach, ná-
jemce mlýna, oba z Domažlic. Poněvadž pěvecko-
hudební zábava neodkladně dne 25. listopadu ve
velké dvoraně hostince „u Šumavy“ uspořádána bude
ve prospěch fondu podpůrného, ohlásil předseda
odboru pěveckého p. Alois Procházka, že pokrok ve
cvičení ve zpěvu utěšeně pokračuje, a uloženo odboru,
by vše, co k uspokojivému zařízení koncertu zapo-
třebí, sám zařídil, tak že s potěšením můžeme oče-
kávati zábavní večírek tento. K fondu podpůrnému
věnovali čtyři pp. členové Jednoty 3 K 20 h, kte-
rýžto obnos odevzdán byl svému účelu.
Ze zemského výboru. Obci nevolické povoleno
vybírati 169% přirážku obecní a stížnosť Ondřeje
Růžka u soudruhů zamítnuta, jako opozděná. Potvrzeno
rozhodnutí okresního výboru v Domažlicích, kterým
Josefu Kůstkovi, obecnímu starostovi v Klíčově, pokuta
pořádková v obnosu 20 korun udělena byla.
Výkaz spořitelny v Domažlicích za měsíc září
1900: Od 1. do 30. září t. r. bylo od 367 stran
vloženo K 117.198 78, za tuto dobu od 228 stran
vyzvednuto K 215.296.77. Půjčeno bylo K 53.862 28.
Na zápůjčky splaceno K 37.003.71. Obrat poklad-
niční od 1. ledna do 30. září t. r. K 6,454.340.36.
Úhrn vkladů K 8,847.452.39.
Účetní zpráva záložny v Domažlicích za měsíc
září 1900. Příjem: Na závodní podíly 160 K, reservní
fond 16 K, vklady členů 62.415 K, vklady nečlenů
12.900 K 6 h, zápůjčky 48 495 K, úroky 8400 K 37 h,
soudní výlohy 340 K 7 h, různý 9 K 40 h. Hotovost
pokladniční koncem srpna 82.257 K 97 h. Úhrnem
214.993 K 88 h. Vydání: Ze vkladů členů 19.898 K
70 h, vkladů nečlenů 3834 K 90 h, z úroků ze vkladů
29 K 26 h, na soudní výlohy 159 K 56 h. Udělené
zápůjčky členům 121.192 K 20 h. Různé vydání
788 K 70 h, obnáší 145.903 K 32 h. Hotovost poklad-
niční dne 30 t. m. 69090 K 56 h. Úhrnem 214.993 K
88 h.
Z okresní záložny hospodářské. V měsíci září
bylo přijato: vkladů K 4650, půjček splaceno K
6867.50, úroků K 361.92, pokladní hotovosť ze srpna
K 486 03; úhrnem přijato K 12.365.45. Vydání:
Dané zápůjčky K 6260, vybrané vklady K 2700,
správní výlohy K 54.03, zisk účastníkům vydaný
K 30.26; úhrnem vydáno K 9044 29. Pokladní hotovosť
dne 30. září 1900 K 3321.16.
Provisijní fond poštovních poslíčků. Dnem 1. října
zahájil svou činnost státní fond provisijní poštovních
poslíčků, který má za účel zaopatřovati výslužné četné-
mu služebnímu personálu mužského pohlaví, u neerár-
