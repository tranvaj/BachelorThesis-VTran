POSEL OD
Ročník XXIX.
Domažlický týdenník.
Číslo 41.
ČERCHOVA
V Domažlicích dne 6. října 1900.
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Pro Domažlice:
čtvrtletně .
1 korunu 80 haléřů
ročně .
7 korun 20 haléřů.
Donáška do domu ročně 48 haléřů.
Poštovní zásylkou:
v Rakousku čtvrtletně 2 koruny 20 haléřů
za hranice
2 koruny 46 haléřů
do Ameriky „2 koruny 72 haléřů.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Ve vídeňských žurnálech vede se o tom půtka,
zdali v provolání výkonného výboru strany svobo-
domyslné označen jest budoucí taktický postup na-
stávajícího poselstva českého čili nic.
Jedni soudí, že ano, druzí, že ne a dle počtu
rozhodnutí pak činí úsudky o budoucnosti.
K čemu si tolik lámou hlavy? Čeští poslanci
dosud nejsou zvoleni a nemohou tudíž dosud činiti
rozhodnutí, jakou politiku budou dělat. A kdyby
byli zvoleni, nebyli by zajisté takovými bláhovci, aby
čtyři měsíce napřed oznamovali svým přátelům a
hlavně svým nepřátelům, co budou dělat za čtyři
měsíce. Slyšel to někdy svět, aby ve válce napřed
ohlašoval vojevůdce svůj plán? Ten přece se dělá
na bojišti dle poměrů okamžitých. Ta taktika dělat
plány na měsíce napřed, je taktika jen pro nepřítele,
jemuž se tím prospívá, a kde se dělá, je vždy ne-
rozumná.
My neprozradíme žádný tajný plán, když řekneme,
že poslancové čeští neohlížejíce se v pravo ni v levo
budou dělat politiku, která národu jejich bude na
prospěch a nepřátelům národa českého nepomůze k
vítězství. Tim řídila se poselstva česká a bohdá bude
se řídit i nastávající poselstvo prospěchem národa.
Z tohoto hlediska pohlížejíce na nynější volby
do rady říšské máme za to, že voličové nemohou
svým poslancům dávat direktivu, ani aby dělali po-
litiku opportuní, ani aby dělali politiku obstrukční,
nýbrž vždy a všude hájili program národa ze všech
sil, avšak co do taktického postupu aby ponechali
jim volnou ruku, aby vždy použili té zbraně nej-
ostřejší, jež v té neb oné době jest nejúčinnější,
národu našemu nejvíce prospěje a nepříteli nejvíce
uškodí.
Poslancové nesmí vstoupit do parlamentu s ru-
kama svázanýma, nýbrž s volnýma rukama, aby dle
poměrů právě nastalých užíti mohli prostředků nej-
vhodnějších.
Politika volné ruky jest v této těžké době nutná
a nevyhnutelná, aby naši poslancové případně mohli
nepřítele na nejslabší stránce zranit. — Proto každé
vynášení budoucích plánů taktických, vázání po-
slanců k určité taktice bylo by jen vyzrazování cest
budoucích nepřátelům.
A toho se nedočká nikdo ani v povolání po-
slaneckém ani od našich voličů, zejména ne naši
nepřátelé, kteří na to čekají.
Jest zapotřebí, aby naši voličové, když si ně-
koho za poslance zvolí, měli také k němu důvěru,
že chce a dovede v pravý čas užíti pravé zbraně.
Nemají-li k němu důvěru, ať jej nevolí, nyní je
k tomu čas, když jej ale zvolí, takovou důvěru musí
k němu míti. — Vedle této důvěry ale při těchto
volbách zapotřebí jest jednotnosti. Bylo-li kdy toho
zapotřebí, jest to zapotřebí nyní. Nic by tak Vídni
a našim nepřátelům nepřišlo vhod, jak nejednotnost
a roztříštěnost.
Uvidíme, že kruhy nám nepřátelské a jiné všude,
kde by se vyskytly odchylné kandidatury proti jed-
notnému vedení, ať tajně, ať veřejně, budou je pod-
porovat.
Ať česká veřejnost dobře si toho všímá, neboť
ničím by se tak neposloužilo Vídni a všemu tomu,
co s ní souvisí než naší roztříštěností. Dnes osobní
a místní ambice stranou — věc celého národa jest
v nebezpečí a proto jednotou proti Vídni
ukážeme svoji sílu.
Dle výkladu ve schůzi zástupců českých obcí okresu
domažlického dne 30. září 1900 pořádaného podává
JUDr. Josef Musil.
Co znamená právo domovské? Kdo má v obci
některé právo domovské, má právo v obci té se ne-
rušeně zdržovati a chudinské opatření
v ní žádati.
Jen příslušníku může uděleno býti v městech a
městysech právo měšťanské. Voliti může příslušník
do obecního zastupitelstva bez rozdílu, zdali v obci
bydlí čili nic, a volební právo honorací, to jest vo-
lební právo na placení daně nezávislé mají, nehle-
díme-li k čestným občanům, pouze příslušníci obecní.
Právo domovského nabýti může pouze ra-
kouský občan státní, a to vždy jen v
jedné obci; nemůže tedy nabýti práva domov-
ského u nás Bavor nebo Sas, avšak nemůže ho také
nabýti příslušník druhé polovice říše naší, tedy ani
Maďar, ani Slovák, ani Chorvát, pokud si státního
občanství v této polovici říše nezjednali.
Nabýti lze práva domovského pouze v obci
místní čili politické, ne v pouhé osadě.
Platí-li tedy pro obyvatelstvo na př. osady Havlovic
a osady Babylonu jediné domovské právo, totiž v
obci Havlovicích, poněvadž osady Babylon a Havlo-
vice spolu jedinou obec místní tvoří; právě tak tvoří
osady Chodov, Pec a Trhanov jedinou obec, totiž
obec chodovskou a pro obyvatelstvo všech tří osad
platí jediná příslušnost totiž v obci chodovské.
Špojí-li se několik obcí v jednu novou obec,
rozšiřuje se právo domovské, které příslušníkům obcí
spojených v jedné z obcí těch příslušelo, i na druhou
obec.
Při rozloučení obce na několik samo-
statných obcí se však právo domovské příslušníků
původní rozloučené obce omezuje, a to na tu z obcí
nově povstalých, ve které osoba ta bydlila v čas
rozloučení obce, nebo kde bydlila naposled, než z
obce odešla. Nedá-li se to zjistiti, přikáže se osoba
ta k té obci, ve které bydlel naposled ten, koho v
právu domovském následuje. Jestliže by však ani to
možno nebylo, nechť se obce nově povstalé o do-
movském právu příslušníka původní rozloučené obce
dohodnou, a neshodnou-li se, rozhoduje o věci c. k.
okresní hejtmanství.
Jak se nabývá práva domovského?
Za příčinou lepšího přehledu rozdělují se způ-
soby nabytí práva domovského na dva druhy, a to
podle toho, nabýváme-li práva domovského samo-
statně (na př. tím, že jsme byli ve svazek do-
movský výslovně přijati), nebo na základě domov-
ského práva, které jiné osobě přísluší (na př. dítě
po rodičích) a mluvíme podle toho o původním
a odvozeném nabývání práva domovského.
Zákon o právu domovském ze dne 5. prosince
1896 čís. 222 uvádí pouze tyto způsoby původ-
ního nabytí práva domovského:
1. Výslovné přijetí, a to především
a) dobrovolné.
O žádosti za výslovné přijetí do svazku domov-
ského rozhoduje obecní výbor samostatně a
jak zákon praví, s vyloučením každého od-
volání. Tomu sluší rozuměti tak, že ucházeč sám
nemá sice práva odvolacího, za to však přísluší právo
to členům přehlasované menšiny buď
pro formální vady na př. poněvadž veškeří
členové výboru nebyli do schůze pozváni, anebo pro
ohrožení hospodářských zájmů, na př.
když by právo domovské uděleno bylo osobě žebrotou
se živící, čímž by tedy obci břímě chudinské vzešlo.
Přijetí do svazku domovského nesmí býti ome-
zeno na jistý čas anebo uděleno býti za podmí-
nek, které se nesrovnávají se zákon-
nými následky práva domovského.
Není tedy možno, aby obec udělila někomu právo
domovské pouze na 5 let anebo s podmínkou, že
příslušníkovi, kdyby schudl, žádné podpory chudinské
neudělí. Takové podmínky zákon nepřipouští, a byla-li
připojena, jest sice podmínka ta neplatna, přijetí
však ve svazek domovský jest nicméně platné. Za
to však může obec připojiti výminku jiného druhu,
která zákonu domovskému neodpo-
ruje; připojí na př. výminku, že uděluje právo
domovské s tou podmínkou, že ucházeč nabude use-
dlosti v obci. Podmínku tu sluší pokládati za pří-
pustnou, poněvadž zákonných následků práva do-
movského nevylučuje. V jednom případě se však
podmínka dokonce připojiti musí, a to jedná-li se o
cizozemce, který posud státního občanství nemá;
neboť tu možno uděliti právo domovské jenom s tou
podmínkou, že cizozemec rakouského státního občan-
ství nabude, a cizozemec práva domovského také
nenabývá, dokud se státním občanem rakouským
nestane.
Za dobrovolné přijetí do svazku domov-
ského může obec vybírati dávku, potřebuje však k
tomu dle zemského zákona ze dne 24. října 1899
čís. 97 při dávce 100 zl. povolení zemského výboru,
jestliže však dávku tu 100 zl. převyšuje, povoluje
vybírání dávky té sice rovněž zemský výbor, který
se však o tom s místodržitelstvím dohodnouti musí.
Neshodnou-li se tyto dva úřady, předloží se věc
sněmu k usnesení. Usnesení sněmu, kterým se dávka
povoluje, potřebuje císařského schválení.
b) Nutné přijetí ve svazek domovský.
Jistým osobám nemůže výslovné přijetí ve sva-
zek domovský býti odepřeno, jestliže vykážou pod-
mínky zákonem žádané, totiž:
1. rakouské státní občanství;
2. desetiletý pobyt v obci, a to po dosažení
svéprávnosti a před podáním žádosti za právo do-
movské; pobyt tento musí býti dobrovolný a ne-
přetržitý.
Musí tedy žadatel zdržovati se v obci po 10 let,
a lhůta tato počíná běžeti dnem 1. ledna 1891, bude
tedy možno tímto způsobem, tak zvaným vydr-
žením, práva domovského nabýti již dnem
1. ledna 1901.
Pobyt tento má býti dobrovolný, není
tedy dobrovolným pobyt ve vězení, neb v ústavu pro
choromyslné a počal by pro osoby tyto teprve, až by
vězení neb ústav choromyslných opustily. Naopak,
kdyby tyto poměry nastaly za pobytu osob těchto
v obci, tedy kdy již lhůta vydržecí běžeti počala,
nevčítá se tato doba nuceného pobytu do doby vy-
držecí, která se takto na čas zastavuje.
Vzdá-li se někdo dobrovolně pobytu v obci, pře-
trhne se počatá desetiletá lhůta pobytu; za přetržení
pobytu nepokládá se však dobrovolné vzdálení se,
když jde na jevo, že osoba z obce se vzdálivší měla
úmysl pobyt v obci podržeti, na př. když obchodník
odjede nakoupit zboží, řemeslník jde poslouchati mi-
strovský kurs, nemocný jede do lázní.
Započaté vydržení práva domovského se však
ani nezastavuje ani nepřetrhuje, je-li někdo nepříto-
men za příčinou splnění povinnosti branné. Na-
proti tomu desetiletá lhůta tato neběží, pokud trvá
jinaká nepřítomnost nedobrovolná.
Dále však klade zákon ještě jinou podmínku k
dosažení práva domovského: aby žadatel za této
desetileté lhůty nepřipadl na obtíž veřejnému
zaopatření chudinskému. Za chudinské
zaopatření nepokládá však zákon osvobození
dítek žadatelových od školného, požívání
nadace a podporu toliko přechodně
danou.
Podporou touto sluší rozuměti okamžitou
výpomoc nepříslušníku v čas tísně poskytnutou,
když nepříslušník podporu tuto obdržev, další trvalé
podpory chudinské nežádá.
Nárok na toto přijetí ve svazek domovský na
základě desetiletého pobytu jsou oprávněni k plat-
nosti přivésti nejenom osoba k tomuto nároku opráv-
něna, ale i ti, kteří od ní své právo do-
movské odvozují, dosavadní obec do-
movská i ta obec, ke které kdo jako bezdomovec
byl přikázán.
K situaci před říšskými
volbami.
Kapitoly z oboru samosprávy.
I. O právu domovském.
(Z kruhů poslaneckých).
Veřejná čítárna
otevřena je ve středu a v pátek od 4—7 hod. večer,
v neděli od 9—12 dopoledne, od 2—7 večer.
Místnost jest ve Vodní ulici v domě p. Wimmra.
