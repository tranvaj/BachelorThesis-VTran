příležitost. Jestiť nám všem známo, že se rodičům
nejvíce zavděčíme, podarujeme-li jejich děti.
Nuže, vykonejme tuto svou povinnost i letos,
jako jsme ji vykonali již v letech předcházejících,
složme své příspěvky každý podle své možnosti,
připravme veselé vánoce pohorským dětem a
rozmnožme tím zase kruh přátel české turistiky!
Vedle darů peněžních vítány jsou též příspěvky
jiné, jako hračky, knihy, školní potřeby, oděv, obuv
a p. v. Vše to vděčně přijímá a kvituje kancelář
Klubu českých turistů v Praze, Jungman-
nova tř. č. 15., jakož i odbor Klubu
českých turistů v Domažlicích.
Za ústřední výbor
Klubu českých turistů v Praze:
K. Pohnert, jednatel. Arch. Vrat. Pasovský, předseda.
JUDr. Lad. Valenta, místopředseda.
Za odbor Klubu českých turistů v Domažlicích:
Max Duffek, jednatel. Petr Hana, předseda
Zprávy různé.
Národní Listy uveřejňují z Vídně tuto sensační
zprávu: President vrchního zemského soudu v král.
Českém pan František Jansa po vytrvalém
nátlaku ministra spravedlnosti barona Spens-Bodena,
podal žádost o pensionování. V Praze má býti zá-
stupcem jeho rozhodný stranník německý, který by
zjednal i v justici platnost, po jaké touží německá
strana. Tím má nastati v Praze arcipersekuce všeho
českého.
Volby volitelů v okresu domažlickém a novo-
kdýňském a sice v obcích venkovských odbývají se
již v pondělí dne 19. listopadu, ve městech pak
26. listopadu. — V Domažlicích konati se
budou ve dvou skupinách: hořejší a bezděkovské
předměsti v sále hotelu „u Černého koně“, město,
týnské a dolejší předm. v sále hotelu „u Šumavy“.
Voličská schůze obecních starostů českých obcí
okresu Domažlického odbývána byla v neděli dne
11. t. m. o 10. hod. dopol. v zasedací síni okresního
zastupitelstva. Ačkoliv zmíněného dne panovalo velice
nepříznivé počasí, přece v hojném počtu dostavili se
obecní starostové i ze vzdálenějších svých osad, aby
přítomni býti mohli důležité poradě. Okresní starosta
p. Dr. Ant. Steidl vřelými slovy uvítav shromážděné,
poukázal obšírně na důležitost a vážnost dnešní doby,
kdy v brzku opětně vstupovati budeme k volebním
urnám. Upozorňuje pp. starosty na právě uplynuvší
události politické, národu českému nijak příznivé a
uvádí toho příčiny. Žádá, aby přihlíželo se dnes
nejvíce k tomu také, by zvoleni byli za poslance v
V. kurii jen tací mužové, kteří v té hrdé Vídni chtějí
hájiti státoprávní požadavky českého národa. Starosta
kr. města Domažlic p. Petr Hana přimlouvá se za
podporu kandidáta již navrženého a podává vysvětlení
o jednání a usnesení se v příčině voleb do V. kurie
v důvěrné schůzi strany svobodomyslné v Plzni od-
bývané. Slova vyžádal si okr. důvěrník strany ná-
rodního dělnictva p. Ant. Martinovský. Vzpomíná
dob vlády hraběte Badeniho a vydaného zákona
volebního v V. kurii. Jest to sice jen holá kost ho-
zená mezi lid, jenž o ni se rve a bojuje, ale stává
se, že ani ten kousek malého práva se mu nepřeje
a o něj připraviti se hodlá. Doba, kdy poprvé vstu-
povali jsme s volebním lístkem před volební osudí,
tane nám ustavičně na mysli; voličské schůze, jichž
dostatek po vlastech českých právě odbýváno bylo,
jsou nám dostatečně známy a zvláště připomínáme
vážné úvahy, o nichž tak přesvědčivě samými kan-
didáty poslanectví bylo promlouváno. Jak krásnými
slovy zmiňovali se kandidáti sociálně demokratičtí
před českým lidem o samostatnosti království Českého,
co rozličných slibů před voličstvem svým přednesli,
a dnes shledáváme, jak byli jsme bídně zrazeni a
oklamáni. Odůvodňuje povinné vystoupení nové strany
dělnické — národně sociální — a vysvětluje její
postup až ku dnešnímu dni. Ač mladá, přece troufá
si jíti do křížového boje v tomto volebním zápase
proti dlouholeté sorganisované straně sociálně demo-
kratické. Projevuje podivení, že v dnešní době ještě
osměluje se tato strana před české voličstvo předstou-
piti a nalhávati mu o „plodné“ nějaké práci ve pro-
spěch stavu středního v pádu zvolení stoupenců k
ní se hlásících. Zde dává výstrahu našemu lidu ven-
kovskému a upozorňuje jej na dávno již ohlašovaný
třídní boj, proti kterému strana národního dělnictva
staví se co nejrozhodněji s tím pevným přesvědčením,
daří-li se lépe řemeslnictvu, živnostnictvu, obchod-
nictvu a rolnictvu, že také lepší život pak nastati
musí i pro malého člověka. Odporučuje vřele
kandidaturu národního dělnictva a žádá přítomné,
by ve svých obcích postarali se o jeho zvolení. Vla-
steneckou a pozoruhodnou řeč zde proslovil p. Max
Duffek, jenž hlavní důraz kladl na to, aby zvolen
byl v V. kurii v kraji našem muž rozhodný, v duchu
národním žijící, a jenž by hájil houževnatě veškeré
potřeby a zájmy lidu českého nejen v otázkách ná-
rodohospodářských, ale i také v otázkách státopráv-
ních, což veliký význam má pro naši českou zem.
Nechť dokáží příslušníci chodského lidu, že nesednou
na vějičku dnes takovým lidem, kteří staví se proti
uskutečnění českého státního práva a jež s pýchou
ještě starým haraburdím nazývají, ožebračujíce tím
velice citelně vlastní svůj národ, ale že všude po-
staví se proti podobným lidem v pevnou oposici.
Po patřičném odůvodnění přečetl zástupce dělnictva
národního následující resoluci: „My shromáždění
obecní starostové českých obcí okresu Domažlického
ve schůzi dne 11. listopadu t. r. v zasedací síni okres.
zastupitelství v „Domažlicích odbývané, usnášíme se
vzhledem ku společnému státoprávnímu a národnímu
přesvědčení, že budeme při volbě v V. kurii podpo-
rovati kandidáta národního dělnictva p. Václ. Fressla,
plynárenského dělníka z Prahy, a postaráme se, aby
vítězství v obcích našich ve prospěch jeho čestně
vybojováno bylo.“ Resoluce jednomyslně přijata.
Po závěrečném doslovu okr. starosty p. Dr. Ant.
Steidla schůze skončena.
Komisaři pro sčítání lidu. Výnosem ministerstva
vnitra, vydaným za souhlasu ministerstva kultu a
vyučování mohou při nastávajícím sčítání lidu učitelé
obecných a měšťanských škol vykonávati funkci sčí-
tacích komisařů, ale pouze s tou podmínkou, že v do-
tyčné obci není jiné ku převzetí tohoto úkolu způso-
bilé osobnosti, že učitelé se tím neoddalují povinnostem
svého povolání a že použití jich obmezeno je pouze
na obvod školní obce nebo na obce nejbližšího okolí.
Prapořiště. V minulých dnech ukončeno bylo
ve smíšené obci Prapořišti prováděné „soukromé sčí-
tání lidu.“ Při tom shledáno, že v této úředně
německé obci žije v 89 obytných stavení (čísel)
583 obyv. Z těch je 89 obyv. národnosti německé a
494 obyv. národnosti české. Všech školou povinných
dětí je v obci 94. Z těch navštěvují školu německou
53 děti (celkem s dětmi z Nové Kdýně — asi 20—
a okolí, tedy obcí mimo školních je jich přes 90 !!)
Českou školu 36 dětí (celkem 40. Čtyři děti ze Starce
školu navštěvující bydlejí u příbuzných v Prapořišti).
Jinou školu — měšťanskou v N. Kdýni a Domažli-
cích 5 dětí! Tak vypadají ve skutečnosti „německé“
Prapořiště. Jsme zvědavi, jak dopadne sčítání úřední,
vědouce, že návštěva školy německé dětmi českými
jest jedíně prací německé továrny v Nové Kdýni.
Osobní. Zdejší rodák p. Josef Forejt,
soudní adjunkt v Hořicích, byl jmenován soudním
adjunktem v oboru pražského vrchního zemského
soudu.
Odbor klubu českých turistů založen bude v
Nové Kdýni. Dle dosavadních přihlášek bude míti
hojnost členů.
Přednáška. Po delší přestávce letní zahájil „Sokol“
v Nové Kdýni opět zimní saisonu přednáškovou a
to velice šťastně volenou jak látkou tak přednášejí-
cím. Již dávno nebylo zde přednášky, která tak četně
navštívena a s takovým zájmem by byla bývala
sledována jako přednáška starosty „Sokola“ br.
Emila Tšídy „o Paříži a světové výstavě“ dne 11.
listopadu v dolejší místnosti hostince „u Modré hvězdy“
pořádaná. Přes 100 osob čekalo v místnosti již před
dobou k začátku ustanovenou, doufající, že v ná-
hradu dostane se jim vzácného požitku duševního.
Očekávání jejich bylo v plné míře vyplněno. Známý
osvědčený řečník svojí pěkně upravenou a řádně
spracovanou poučnou a zároveň i zábavnou před-
náškou déle než hodinu trvající, uvedl posluchače
do Paříže a na světovou výstavu, kde prováděl je
pavillony jednotlivých zemí upozorňuje na vynikající
a důležité odvětví jednotlivých států. Na konec zmínil
se o přístavě Haverském a mořských lázních v Trou-
villu. Přednášku svoji doplnil nesčetnými obrazy a
fotografiemi z Paříže a z výstavy. Neutuchající potlesk
po skončení přednášky byl řečníku odměnou a
zároveň i svědectvím, s jakým nadšením přednáška
jeho u posluchačů přijata byla. Doufáme, že bujarý
„Sokol“ v brzku opět poskytne br. starostovi přile-
žitost o svých cestách po Francii a Švýcarsku pro-
mluviti a tím dychtivému posluchačstvu příjemný a
poúčný večírek připraviti. Aby tak co nejdříve se
stalo, voláme „na brzkou shledanou“ a sokolské
„Na zdar!“
Učitelská jednota „Budeč“ bude míti výroční
valnou schůzi dne 22. listopadu o 10. hod. dopol.
v budově dívčí školy měšťanské v Domažlicích.
Program: 1 Formalie 2. Zprávy: a) jednatelská;
b) účetní, c) revisorů, d) delegátů. 3. O činnosti okrsků
za uplynulý rok promluví svolavatelé. 4. Volby:
a) čtyř členů představenstva, b) dvou revisorův účtů,
c) delegátů pro příští správní rok. 5. Umění a lid.
Příspěvek k rozšíření kulturního programu učitelského.
(p. Paroubek). 6. Návrhy a přání. — Pozvání jedno-
tlivcům se neposílají.
„Spolek sv. Cecilie“ bude odbývati svoji valnou
hromadu, jak obvykle v den jeho patronky sv. Cecilie,
ve čtvrtek dne 22. listopadu v 6 hod. večer v hostinci
„u Regálů“ na jejímž programu jest: 1. Předloha
účtu za rok 1899 ku schválení. 2. Přijímání nových
členů a vybírání příspěvků. 3. Rozhovor, jaký obnos
měl by věnován býti na chrámové hudebniny. 4. Volné
návrhy. 5. Společná večeře. Po valné hromadě volná
zábava při hudbě a zpěvu. V ten den budou ráno
v 9 hod. slouženy slavné služby Boží ve zdejším
děkanském chrámu Páně.
Sjezd stavitelů v Plzni. Jednota stavitelů svolává
do Plzně sjezd stavitelů z obvodu plzeňské obchodní
a živnostenské komory. Sjezd ten bude se odbývati
dne 18. t. m. o půl 11. hodině dopolední v zasedací
síni zastupitelstva města (v radnici). Předměty porady
jsou: 1. Zřízení společenstva stavitelů pro obvod
plzeňské obchodní a živnostenské komory. 2. Volné
návrhy. Sjezdu bude přítomen společenstevní instruktor
p. dr. František Tomaschek. Představen-
stvo Jednoty bude zastoupeno svými členy: jednate-
lem p. Vincencem Müllerem, stavitelem z Prahy, a
p. Rudolfem Stechem, stavitelem v Plzni.
Dráhy a učitelé. Ústřední spolky učitelské v král.
Českém podávají poznovu žádosti, by učitelstvu škol
obec. a měšť. byly poskytnuty výhody na drahách
jako úředníkům státním.
Místní dráha Staňkov-Ronšperk Od 15. listopadu
1900 jezdí denně na místní dráze Staňkov-Ronš-
perk vlaky č. 2255 a 2256 mezi Staňkovem a Horšovým
Týnem. Odjezd vlaku č. 2255 ze Staňkova v 9 hod.
dop., příjezd do Horšova Týna v 9 hodin 38 minut
dopol. Odjezd vlaku č. 2256 z Horšova Týna v 10
hod. 30 min. dop. a příjezd do Staňkova v 11 hod.
8 min. dop.
České spořitelny odbývaly v Praze sjezd svých
zástupců minulou neděli k úradě o vzájemně organisaci
a založení svazu. Za místopředsedu zvolen byl p.
Richard Svátek. O založení svazu pojednal dr.
C. Horáček, tajemník městské spořitelny pražské,
v zájmu vnitřního života spořitelen (reforma finančního
práva, občanského, soudního (na př. nový exekuční
řád) a také v zájmu úřednictva (pejsijní poměry).
Přijato zříditi peněžní ústřední ústav pro spořitelny
české, jenž by mohl sloužiti také podpoře i menších
ústavů spořitelních, jako ústřední pražská banka.
Literární jednota zdejší konala minulou neděli
dne 11. t. m. první periodickou schůzi, při níž
p. prof. Vojtěch Kebrle poutavě promluvil „o hlavních
proudech v literatuře české“. Druhá schůze periodická,
spojená s přednáškou gymn ředitele p. Frant. Reisse,
určena jest na příští neděli dne 25. t. m.
Studentské kuchyni „Tuhoště“ darovala pí. K.
Hübnerová, choť ředitele zdejší cukerní raffinerie,
homoli cukru a nůši zeleniny. Další dary budou vítány.
Krytí věže na nové dívčí škole zdejší zadáno
bylo, jak známo, zdejší klempířské firmě p. Frant.
Wimmra. Nejhořejší část střechy byla tyto dny již
pokryta plechem, jakož i zasazen na ni pozlacený
hrot s bání. Krkolomnou práci tu provedl dělník
řečené firmy klempířské p. Václav Holub se zřízencem
továrny p. Vejtruby v Praze, p. Jos. Fialou, jenž
hromosvod na věž zároveň upevnil. Při nebezpečné
práci té tajil se dech divákům, kteří s napjetím
sledovali obtížnou práci v této výši.
Divadlo. Dramatický odbor Sokola v Nové Kdýni
sehraje v neděli dne 25. listopadu v Sokolovně „Noc
na Karlštejně“, veselohru od Jar. Vrchlického.
Skvostné obleky k tomuto kusu vypůjčeny jsou ze
závodu p. H. Frýdy v Praze. Po divadle se tančí.
C. k. zemská zdravotnická rada. Ve schůzi dne
3. prosince bude se jednati o udělení koncese pro
lékárnu v Ronšperku. — Aby zamezeno bylo neopráv-
něné zasahování laiků do praxe lékařské, uznáno za
nejlepší, aby obyvatelstvo školami, spolky, lidovými
spisy a přednáškami ve směru tom bylo poučováno.
Hráze Čertova jezera. Eisensteinský „Waldzei-
tung“ oznamuje, že prý Čertovo jezero na Šumavě
ohrožuje provalením slabé hráze okolní krajinu na
straně české i bavorské. Poněvadž příslušné oznámení
u rakouských úřadů nevyvolalo žádných účinků, zahá-
jily prý bavorské úřady příslušné kroky k odstranění
nebezpečí.
Nový list. České spořitelny vydávati budou od-
borný časopis.
Bankovky desítikorunové. Nové desítky měny
korunové budou dány do oběhu v březnu r. 1901
počtem nejvýše 160 mil. K. K úhradě budou vydány
obnosy zlata obou vlád u banky rakousko-uherské.
Nové tyto bankovky mají za účel, nahraditi mizící
už pětizlatové státovky rak. měny.
Včelařská vzájemná pojišťovna pro české země
má býti brzy založena.
Divadlo. (Společnost p. Ant. Muška). Minulou
neděli dne 11. t. m. hrána byla kouzelná báchorka
„Čert a Káča“. — V pondělí na ohlášeného
„Strakonického dudáka“ nesešlo se obe-
censtvo. — V úterý k přijmu režiséra a výborného
herce p. Alex. Kantora provedena byla „Zlatá
Eva“, veselohra německého původu. Mluveno bylo
vesměs dobře, ač kus jest veršován. Nejlepší výkony
byly pp. Kantorův (hrabě Čech) a Muškův (rytiř
Štěbetálek), k nimž čestně se družily pí Šipošová
(v titulní úloze) a pí. Kantorová (hospodyně Barbora);
tovaryše Petra pěkně provedl p Dubský. — Ve středu
se nehrálo. — Ve čtvrtek k příjmu mladistvého herce
p. Dubského dávána veselohra „Divoška“ od
Krylova; při tomto ruském kuse divák český již
spíše se rozehřeje nežli při „Vládě tmy“. Roztomilá
„divoška“ Ljuba (sl. R. Mušková) skutečně živostí
svou uchvátila obecenstvo toho večera poněkud
hojněji shromážděné; také ostatní účinkující dobře
si vedli. — V pátek se nehrálo. — Dnes v sobotu
k hromadné návštěvě, připravené kroužkem dam do-
mazlických, zvolena původní hra B. Vikové-Kunětické
„Neznámá pevnina“. — Zýtra v neděli hraje
se odpůldne ve 3 hodiny při polovičních cenách
báchorka „Zakletý zámek“, kteroužto hru
našim maličkým i jejich průvodčím co nejlépe dopo-
ručujeme, večer pak obraz z venkovského života
„Selka ze Svatojanského dvora.“
V pondělí u příležitosti druhé hromadné návštěvy
kroužku dam jest na repertoáru veselohra „Naši
spojenci“. — V úterý (v předplacení) veselohra
„Tajemství“. — Ve středu (ve prospěch svědo-
mité a oblíbené herečky pí. Irmy Šipošové) novinka
„Trilby“.
Letošní zima bude prý velmi mírná. Proroci po-
větrnosti soudí tak z té okolnosti, že bylo málo hub.
Podle této doměnky musila by letos býti v Italii zima
velmi krutá, neboť tam prý bylo letos hub neobyčejné
množství.
Pozor na koruny! Bylo zjištěno objevení se no-
vých padělků jednokorun. Padělky tohoto typu jsou
v oběhu od konce dubna t. r. Jich místo původu
jest s velikou pravděpodobností Praha. Jsou zhotovo-
