Ročník XXIX.
V Domažlicích dne 17. listopadu 1900.
Číslo 47.
POSEL OD ČERCHOVA.
Vychází každou sobotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně
1 korunu 80 haléřů
za hranice „2 koruny 46 haléřů
7 korun 20 haléřů.
ročně
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Vypsání volby volitelů
v V. kurii
pro volbu poslance na radu říšskou.
Volba volitelů v V. kurii pro volbu poslance na
radu říšskou konati se bude
dne 26. listopadu 1900
a sice pro vnitřní město, týnské a dolní předměstí
sále hostince „u Šumavy“ od 10. hod. dop. do
1 hod. odpol.; pro horní a bezděkovské předměstí
v sále „u Černého koně“ od 101/2 hod. dopol. do
hod. odpol.
Oznamuji to všeobecně.
Z městského úřadu král. města Domažlic
dne 14. listopadu 1900.
Starosta: Petr Hana.
K volbám do V. kurie.
Český národ má nyní dokázati, že je vůči té
centralistické Vídni nesmiřitelným, nesmiři-
telným proto, že odtamtud tolik ústrků, tolik urážek
mu ve tvář vmeteno bylo; nesmiřitelným proto, že
touto centralistickou vládou vehnán byl do dnešního
zoufalého postavení, pod nímž úpí jak dělník, tak
řemeslník, tak živnostník, obchodník a náš malý
rolník, pod nímž sténá tedy všechen český
lid, nenacházející v ničem útěchy, než ve výkřiku
zoufalství a bolu!
Nyní má se rozhodnouti, jsme-li s politikou slibů
a urážek spokojeni a hodláme-li i dále zoufalý svůj
stav snášeti.
Zajisté že ne!
A tu jest jisto, že v nás je ještě tolik charakteru,
tolik poctivosti a upřímnosti, že nebudeme si přece
nalhávati, že s politikou vládní jsme úplně spokojeni,
a že v nás je přesvědčení, že špatnou památku
bychom zanechali svým potomkům, kdybychom ne-
postavili se co nejrázněji proti této Vídni a necho-
1.
pili se proti ní zbraně — zbraně jedině dnes možné
— lístku hlasovacího!
Všichni na svá místa! Každý z nás dostav se
na bojiště — k volebnímu osudí, nikdo z nás ne-
budiž nezmužilým a každý odevzdej hlasovací svůj
lístek ve prospěch těch volitelů, kteří se ti zaručí,
že voliti budou v Domažlicích a v okolí
osvědčeného pracovníka sociálního, nesmiřitelného
odpůrce centralismu vídeňského, obětavého a ne-
unavného zastance českých práv pracujících,
Václava Fressla,
plynárenského dělníka z Prahy.
Nikdo, kdo s českou věcí národní i sociální to
poctivě smýšlíš, nikdo neváhej, nikdo nelekej se
obtíží, nelekej se zápasu a konej svou svatou po-
vinnost, neboť jedinou tvou zbraní proti schátralým
poměrům dnešním je tvůj hlasovací lístek, který ač
nemluví, přece bude-li na něm psán náš kandidát,
bude hřmíti do Vídně a celého světa, že jsme s
dnešním stavem nespokojeni a že zjednáme si nápravu
za každou cenu, stůj co stůj!
A proto v boj!
Ježíšek v horách.
Ledový vítr honí se po závějích a pohání před
sebou sypký sníh. Všecka krajina zahalena jest v bě-
lostkvoucí závoj, pod nímž spí posilujícím spánkem. Po
stráních ze závoje toho jako v pohádce vypínají se
horské chaty do polou zasypané. Po cestách a pěšinkách
nikde ani památky. Vždyť i ta horská bystřina, která
druhdy dnem i nocí vesele hučic hnala se po skalinách,
spoutána jest ledovými okovy. Pusto, prázdno, smutno,
kde v létě hlaholívaly veselé hovory a písně . . .
Náhle však oživne horská dědina. Tam od vesnické
školy rozbíhá se hejno drobných dětí. Každé z nich
září veselím, každé s větrem o závod uhání přes závěje
pod rodný krov. To nese knihu, ono zase šaty, to košík,
jiné raneček.
Ježíšek dnes zavítal do horské školy, aby potěšil
kučeravé hlavinky. To bylo slávy, to bylo krásy! Vysoký
vánoční strom stkvěl se v jasné září, a pod ním rozlo-
ženy byly dárky pro tyto horské děti, které kolem
se tísnily. Pan učitel vykládal, že Ježíšek zavítal k nim
a každému zůstavil tu nějaký dárek. Pak bylo dekla-
mováno, zpíváno, všickni blahořečili rukám, které
pomáhaly Ježíškovi obšťasniti tato mladá srdce.
Pepíček Bártů dostal nové šaty, Jeníček Havlů
střevíce, Růženka Doleních sukýnku, Vítek Pavlátů
obrázkovou knihu — slovem, každý byl nějakým dárkem
obmyšlen.
Přes závěje, přes údolí pádí již ta dětská druže,
aby doma pochlubil se každý, čím byl obdarován.
Pod doškové střechy do horských chaloupek zavítalo
štěstí. Bylo to štěstí nejzářnější, jelikož přivedly je děti.
Takové štěstí oblažuje otce, matku, děda, bábu i kde
koho. Radost dětská rozlévá se po okolí jako ta jarní
voda ze břehů. Horské chaloupky od rána do noci
i po večer dlouhý plny jsou té radosti a veselí. A nej-
dojemnější radost zavítala tam, kde ubohé siroty tráví
smutné své dny opuštěnosti. Tu jako zákmit slunce,
jako úsměv předrahých z nebe zastkvěla radost cha-
loupkou. Při pohledu na radující se siroty neubrání se
oko slze radostné . . . Tu dobrodiní slaví své největší
vítězství . . .
A kdo přivedl Ježíška do sněhem zapadlých hor,
kdo pomohl mu rozzvučeti srdce sirot a chudých radost,
velikou? Kdo změnil nyní tak smutný kraj ve plesající ráj?
Byli to vzdálení lidumilové, kteří
rádi vidí jiné šťastné, kteří ve štěstí
svých blížních spatřují své vlastní
štěstí. Byla to ta dobrá česká srdce
která milují horské stráně nejen slovy
ale i skutky. Když samo nebe posílá na zem
Spasitele, nemohou se tato srdce radovati bez vědomí,
že i ten horský, opuštěný chudý lid se svou dětskou
druží neraduje se, neveselí . .
Všem těm dobrým srdcím patří ono veliké blaho-
řečení, jež z horských chaloupek line se k nebesům
za všecky, kteří usnadní sem Ježíškovi cestu ...
°. T.
Horská údolí, v nichž jsme trávili letní měsíce
jsou nyní od turistův opuštěna a co nevidět zapadnou
sněhem.
Naši věrní přátelé, kteří nás v létě hostili a po
horách provázeli, budou odloučeni od všeho světa.
A právě v tuto dobu jest naší povinností, odvděčiti se
jim, pokud naše síly stačují.
K tomu poskytují blížící se vánoce nejvhodnější
Besidka.
PO KONCERTĚ.
V sobotu, 10. t. m. zavítalo „České Trio“, sestá-
vající z pánů K. Hoffmeistera (klavír), St. Suchého
(housle) a J. Buriana (violoncello) — vesměs professorů
konservatoře — k nám a pořádalo v sále „u Černého
koně“ koncert. Umělce uvítal na nádraží jménem
„Měšťanské Besedy“ sbormistr p. V. Flégl a p. J. Duffek.
„České Trio“ je spojení tří uměleckých duší na
poli komorní hudby, jež předvádí uměleckému světu
v dokonalé reprodukční formě tria (po většině slovanská).
Nejzajímavějšími čísly programu byla: Trio Dr.
A. Dvořáka op. 26 a Trio Saint-Saënse op. 18;
v těchto skladbách ukázali všichni tři umělci svoji
znamenitou, idealní souhru.
Dvořákovo Trio z g moll je skladba hluboká,
v níž bohatá polyfonie závodí s krásnou homofonií;
slovanský ráz jeví se v ní nepřetržitě. Hned při ener-
gické I. větě naslouchalo obecenstvo s utajeným
dechem. Ve II. větě (Largo) rozzvučely se umělci
širokou melodií na svých nástrojích do nejvyšších
gradací a uchvátili posluchače vroucí hrou, v kterou
vložili celou sílu svých duší. Následovalo „Scherzo“,
plné úsečnosti, svěžesti a humoru. To čarovné staccato,
před tím nikdy nepoznané, tane mi stále ještě na
mysli; nástroj po nástroji přejímal motiv a vždy s touže
silou, s týmž frásováním a zbarvením v přednesu. Živým
„Finalem“ skončilo Trio.
Po něm přednesl p. prof. Burian něžně jemnou
Davidovu „Ukolébavku“ a téhož skladatele brillantní
„U vodotrysku“. Skladba tato náleží nejen k nej-
effektnějším, ale i nejobtížnějším ve violoncellové lite-
ratuře; že p. prof. Burian odvážil se hráti ji bez
předběžného „rozehrání“ a že zahrál ji technicky
bezvadně, svědčí nejlépe o virtuositě umělcově.
Pan prof. Hoffmeister hrál vlastní „Melodii“,
Smetanův „Obkročák“ a Dvořákův „Rej skřítků“.
Prof. Hoffmeister, umělec - poeta, patří k nejznámějším
osobnostem v hudebním světě pražském. Jeť předním
kritikem hudebního listu „Dalibor“, výborný skladatel
a virtuos - umělec na piano. Svoji pěknou „Melodii“
hrál tak plasticky, že i pak, kdy průvod levé ruky
se stále stupňoval, vynikal nápěv zcela zřetelně. Smetanův
„Obkročák“ je 8. číslem cyklu „české tance“. Je to
skvostná hudební illustrace českého národního tance
na píseň „Nechoď tam . . .“ (Erben 451) a v střední
části živější „Haj husy . . .“ (Erben 114). Jak krásné
bylo rhytmické podání a ty nesčetné odstíny v úhoze!
To jen virtuos - umělec dovede! Ve Dvořákově
„Reji skřítků“ domnívá se posluchač, že opravdu vidí
před sebou v závratném víru šotky. Vysokými tóny
líčí skladatel rej těchto diblíkův; pak následuje jakási
„promenáda“ — odpočinek — (melodie mírného pohybu
v střední poloze), a opět opakuje se rej, jenž končí
nejkvapnějším úprkem všech zjevů tančících. Skladba
tato je technicky velmi obtížna; p. prof. zahrál ji
delikátně.
Čtvrtým číslem pořadu byla houslová sóla, která
hrál p. prof. Suchý. V „Adagiu“ od Riese, jež pohy-
buje se v široké linii ponejvíce v hluboké poloze,
uchvátil nás p. Suchý svým vřelým přednesem, při
čemž pozoruhodným byl velký, vyrovnaný tón houslí;
pěkně provedl též Nedbalovu „Serenadu“. (O. Nedbal,
světoznámý violista „Českého kvartetta“ a vynikající
dirigent naší doby). Nejvíce pak upoutal nás týž umělec
Nachézovým „Cikánským tancem“, který myslím dobře
dá se srovnati s podobným od P. Sarasateho; zprvu
hlubokým citem provanutá melodie, pak následuje
divoký, ohnivý tanec. Hra p. prof. Suchého vyznamenává
se lehkostí, kantilena jest měkce zpěvná, technika čistá.
Konečně sehráno Trio Saint-Saënse, jež nedosahuje
hloubky Dvořákova Tria; jest však přístupno svojí
francouzskou lehkostí a oslňuje zevnějším leskem i
raffinovaností. O souhře a přednesu platí totéž, co u
prvého — jest idealní. Zvláště obdivoval jsem se
rhytmické pevnosti v nadmíru nesnadném Scherzu a
Allegru; té rychlosti mohou se odvážiti při takovém
podání jen praví umělci. —
Mým přáním jest, by „České Trio“ zase po čase
k nám zavítalo a popřálo nám, bychom vnímati mohli
božské umění hudby. —
Obecenstvo velmi četně shromážděné — velkou
zásluhu o to mají slečny, které obětavě zvaly — sledovalo
hru s účastenstvím a bouřlivě po číslech tleskalo.
Kdyby u nás častěji byla příležitosť slyšeti ukázky
komorní hudby, pak by ovšem zájem obecenstva ještě
značně stoupl a zároveň by zde bylo měřítko, jímž by
se odhadla ona výše, na které slavné „České Trio“ stojí.
Upozorňuji na toto; Ondříček i „České Trio“
koncertovalo na jevišti; dle zákona akustiky je něco
podobného rozhodně nesprávno.
Uznání zasluhuje p. ředitel kůru Flégl, jenž všecky
starosti o pořádání koncertu přejal na sebe.
Česká c. k. dvorní továrna A. Petroffa v Hradci
Králové půjčila i dopravila ke koncertu bezplatně
skvostný nástroj.
J.
