Milavči uloženo, aby nemocnému žebráku Tomáši
Steinbergrovi buď 24 K ročně nebo dostatečné pří-
střeší poskytlo.
Obcí Klíčovu se oznámí, že okresní výbor na
nařízení v příčině obecního rozpočtu daném trvá.
Zamítnuta žádost Josefa Kůstky, obecního starosty
v Klíčově, za prominutí pokuty 20 korun dle §. 100
obec. zřízení jemu uložené.
Usneseno, aby pro podpůrný fond vdov a sirotků
po úřednících samosprávných 20 K věnováno bylo.
Samosprávného věstníku Jednotou samosprávných
úředníků vydávaného odebírán bude pro každou obec
1 výtisk. Odboru klubu českých turistů v Domažli-
cích poskytne se příspěvek 30 K na vystrojení vá-
nočních stromků v obcích pohorských. C. k. ředi-
telství státních drah v Plzni bude dožádáno, aby
východiště z nádraží zdejšího středem téhož mezi
staničními budovami vedlo. Děkovací přípisy a to
Klárova ústavu slepců za zaslaných 200 K na doplnění
okresní nadace u téhož ústavu pro příslušníky
zdejšího okresu zřízené, pak rybářského spolku za
příspěvek vzaty na vědomí. Vzato na vědomi poučení
o hubení hrabošů.
Žádosti obcí Nevolic a Stráže za povolení k vy-
bírání dávky z líhových nápojů doporučí se zemskému
výboru král. Českého k příznivému vyřízení. Předlo-
žené obecní účty za rok 1899 se neberou na vědomí
a pro zkoumání rozpočtů a účtů obecních zvolena
komise sestávající z okresního starosty a členů
zastupitelstva pp. Max Duffka a Jana Konopa, kteréž
se i účty za rok 1899 k prozkoumání přikazují; spolu
se okresní kanceláři ukládá, aby pro obce poučení
o rozpočtu i účtech a jich vedení, pak vhodné formu-
láře sestavila. Protokol o odevzdávání místního úřadu
na Babyloně novému představenstvu béře se na
vědomí. Zamítají se žádosti za podporu: vlasteneckého
spolku musejního v Olomouci, zemské hasičské
podporovací pokladny, spolku českých žurnalistů,
sčítacího odboru dolnorakouského, ženského spolku
„Vlasty“ pro podporování chudé mládeže českých
škol v Žatci, komitétu pro národní dar spisovateli
J. Arbesovi.
Okresní starosta oznamuje, že sesutý svah na
okresní silnici domažlicko-horšovotýnské jest nasypán
a zábradlím opatřen. Člen výboru p. Karel Trnka
stěžuje si na špatný štěrk na I. oddělení okresní silnice
domažlicko-maxberské a domažlicko-staňkovské.
Usneseno, aby nad štěrkováním okresních silnic
náležitý dohled konán byl.
Na to byla schůze o 11. hod. dopol. skončena
Zprávy různé.
Za příčinou sobotního svátku „Početí
Panny Marie“ vyjde příští číslo „Posla od
Čerchova“ již v pátek 7. prosince.
Uvítání nového děkana Domažlického, veledůst.
pana P. Antonína Märze, vykonalo se způ-
sobem slavnostním v úterý dne 27. t. m. V sobotu
rozloučil se veledůst. p. děkan v dosavadním svém
působišti s mládeží školní a veškerým lidem v chrámu
Páně v Koutě. V úterý ráno dostavila se deputace
Katolické jednoty domažlické (veledůst. p. pře-
vor Meth. Mühlstein, přednosta st. drah p. T.
Milota a p. Ant. Kitzberger) do Kouta, kde bylo již
shromážděno k rozloučení obecní zastupitelstvo. Ve-
škeré obecenstvo pohnutlivě dalo s Bohem milova-
nému otci duchovnímu, jenž tak mnohému z nich
stal se nezapomenutelným dobrodincem, a ze všech
statků máváno šátky odjíždějícímu k pozdravu.
Úředníci velkostatku provázeli ve dvou povozech
nového p. děkana a k nim přidružilo se banderium
venkovanů Spáňovských a zástup družiček (bývalých
jeho žaček) z téže obce v národních krojích chod-
ských. Na hranice obce domažlické přijeli vstříc
okresní starosta p. Dr. Ant. Steidl a městský radní
p. Dr. G. Halík. Když byl p. děkan srdečně odpo-
věděl na uvítání proslovené p. Dr. A. Steidlem, jelo
se dále do Domažlic. Na hřbitově „u Svatých“, kde
bylo shromážděno hojně obecenstva, p. děkan po-
modlil se na hrobě svého zesnulého otce a ubíral se
do kostela sv. Antonína, kde byl očekáván shro-
mážděným duchovenstvem. Veledůst. p. vikář P.
Lambert Ludvík promluvil zde dojemnou řeč, a p.
děkan, obléknuv se církevními rouchy, šel za hlaholu
zvonů v slavnostním průvodu do města. Na náměstí
očekávala jej školní mládež se svými učitely, sl.
zastupitelstvo městské, zástupci všech c. k. úřadů,
sboru professorského a spolkové s oběma hudbami,
střeleckou i hasičskou Před radnicí oslovil p. dě-
kana purkmistr p. Petr Hana a c. k. okr. hejtman
p. G. Kraffer. Pan děkan, hluboce jsa dojat, oběma
odpověděl, že chce všady působiti k blahu svých
osadníků, rodného města a vlasti, načež průvod za
zvuků hudby hnul se k děkanskému chrámu Páně.
Vyžádav si a přijav u hlavního vchodu požehnání
stařičké své matky, p děkan vstoupil do chrámu,
obecenstvem ve všech prostorách naplněného. Zde
promluvil k němu vzletnou, jímavou řečí nejstarší
z duchovenstva domažlického, zároveň bývalý jeho
professor, veledůst. pan konsist. rada P. Jak. Janda.
Pan děkan, ač v nejhlubším nitru rozrušen, srdečně
odpověděl a zároveň k shromážděným se obrátil
tklivým proslovem, jemuž za heslo položil slova sv.
Pavla: „Bojím se, soužím se — ale neklesám na
mysli a nestýskám sobě.“ Po skvělém řečnickém
tom výkonu, jenž neminul se hlubokým účinkem,
následovalo požehnání, k němuž sbor pěvecký, ve-
dený ředitelem kůru p. V. Fleglem, velezdařile zapěl
velebné „Pange lingua“. Po požehnání veledůst. p.
děkan veden byl za zvuků hudby do nového sídla
svého, budovy děkanské, kde políbením se rozloučil
s duchovenstvem a hodnostáři. Instalace, při níž
novému panu děkanovi slavnostně budou odevzdány
klíče chrámové, aby officielně v nový úřad svůj se
uvázal, konati se bude třetí neděli adventní.
Volby volitelů V. kurie v městě našem i okresu
jsou již vykonány. V Domažlicích odbývána volba
v pondělí dne 26. listopadu a skončila úplnou po-
rážkou strany sociálně demokratické U nás z 1554
k volbě oprávněných voličů súčastnilo se volby 736.
Kandidáti národní, kteří odevzdají hlas svůj ve pro-
spěch kandidáta národně sociálního p. Václ. Fressla,
plynárenského dělníka z Prahy, obdrželi ve skupině
vnitřní město, týnské a dolejší předměstí hlasů pp.:
Duffek Max, majitel domu 343, Ebenstreit Václ., bo-
stinský 342, Hana Petr, obchodník 343, Kalíšek
Hipolyt, zedník 344, Krištof Jos., pekař 343, Ludvík
Jan, pekař 343, Martinovský Ant., typograf 345.
Regal Jiří, obchodník 340, Dr. Steidl Ant., statkář
340. — Kandidátní listina socialních demokratů
zůstala v obrovské menšině a dostali hlasů pp.:
Bor Matěj, zahradník 94, Kovářík Jos., krejčí 91,
Mates Albert, zahradník 93, Mašl Ant., truhlář 92.
Mašl Frant., truhlář 91, Pugnar Karel, obuvník 90,
Solfronk Max., hostinský 91, Šrepfer Mat., zedník 90,
Wimmer Jan, obuvník 93. — Ve druhé skupině:
hořejší a bezděkovské předměstí kandidátní listina
národní obdržela hlasů a sice pp.: Ebenstreit Jan,
dělník v pivovaře 170, Fišer Václ., hostinský 170,
Hůrka Václ., pokrývač 170, Krištof Mat., tesař 171,
Ludvík Josef, mlynář 169, Zimmer Václ., kominík
168. — Kandidáti sociálně demokratičtí obdrželi
pak hlasů pp.: Kuneš Josef, dělník 117, Mates Bedř.,
hrnčíř 118, Pikart Josef, obuvník 117, Pott Jan,
obuvník 117, Radl Ant., soustružník 119, Radl Mat.,
strojník 117. — Vzdor účinné agitaci stoupenců strany
socialně demokratické a její horlivých přívrženců,
přece namahavá práce zůstala bez výsledku a po-
tvrzeno tím, že postup její jest nejen u nás v Do-
mažlicích ale i v celém okolí valně ohrožen. Lid
v krajině naší poznal, jaká zrádná hra s ním pro-
váděna byla, a dal volbami těmi všem agitátorům
strany beznárodní říznou odpověď. Všech volitelů v
okresu domažlickém jest národních 38, socialně de-
mokratických 2 a německých 10.
Úmrtí. V pondělí dne 26. listopadu o 2. hod.
ranní zemřel v Praze po krátké nemoci ve věku 78
roků zdejší měšťan p. Vojtěch Hueber, bývalý
podnikavý majitel továrny na zápalky, dřevěné zá-
clony a napotom společník továrny na nábytek z
ohýbaného dříví. Zesnulý byl čestným členem praž-
ského sboru ostrostřeleckého a býval dlouholetým
velitelem zdejších ostrostřelců. Pohřben byl ve středu
dne 28. listopadu 1900 o 3. hod. odp. na hřbitově
Olšanském. Zdejší sbor střelecký nemohl se deputací
pohřbu súčastniti, jelikož o úmrtí pozdě zpraven byl.
Osobní. Finanční koncipista c. k. berního úřadu
zdejšího p. Jiří Jícha přesazen byl do Teplé.
Na místo jeho dosazen p. Vilém Petržilka,
finanční koncipista z Král. Vinohrad.
Literární jednota. Druhá periodická schůze, spo-
jená s poutavou přednaškou p. gymn. ředitele Fr.,
Reisse (O Čechové básni „V. Živsa“, zvláště v části
úvodní) byla opětně četně navštívena členstvem i
uvedenými hosty, i lze se nadíti, že mladistvý spolek
ten v uvědomělém obecenstvu našem se vžije a za-
pustí kořeny. Na příští neděli dne 9. prosince polo-
žena jest třetí schůze periodická, při níž bude před-
nášeti p. prof. Dr. Edv. Štolovský.
Smetanův večer pořádá zdejší hudební a pěvecký
kroužek v sále „u Šumavy“ dne 6. prosince t. r.
(prosincový koncert) s tímto programem: 1. Několik
slov o B. Smetanovi (Promluví p. prof. Dr.
Edv Štolovský.) 2. B Smetana: „Česká píseň“.
Smíšený sbor s průvodem piana. 3 B. Smetana:
„Z mého života“. Smyčcové quartetto, II. a III.
věta. (Pp. Fr. Skřivan, J. Jindřich, V. Flegl a R.
Tollinger.) 4. B. Smetana: Hálkovy večerní
písně“ a) „Kdo v zlaté struny zahrát zná“, b)
„Hej, jaká radost v kole“, c) „Z svých písní trůn
Ti udělám“. (Pan Fr. Procházka) 5. B. Smetana:
a) Salonní polka E dur, b) Z českých tanců „Fu-
riant“. (Pro klavír p. J. Jindřich.) 6. B. Smetana:
Duetto Vítka s Jitkou z „Dalibora“. (Sl. Anna
Jichová a p. J. Jícha) 7." B. Smetana: „Z domo-
viny“. Duo pro klavír a housle. (Pí. Ant Zlatní-
čková a p. J. Skalický) 8. B. Smetana: Směs
z oper. Pro ženský sbor upravil J. Martinovský.
— V poetickém obsahu skladby „Z mého života“
(3. číslo programu) píše sám skladatel v dopise ze
dne 13. dubna 1878 (tedy v době, kdy již neslyšel),
že chtěl v tomto quartettu běh svého života tony
projeviti. II. věta „quasi Polka“ vzpomíná na
veselé mládí, kdy skladatel náruživě rád tančil a
zvláště rád tance psal. Střední část této věty „meno
vivo“ naznačuje upomínky skladatelovy na milé chvíle,
jež prožil v kruzích aristokratických. III. věta
„Largo sostemuto“ líčí blaho první lásky k
dívce, která později stala se mistrovou manželkou.
— Program, jak vidno, sestává vesměs ze skladeb
Smetanových, i bude hudební večer ten pro Doma-
žlice pravou událostí tím spíše, ježto bude při něm
spoluúčinkovati slovutný náš prof. R. Tollinger.
Z Ústř. Matice. Pokladníky odborů žádáme, aby
při zásilkách peněz označovali na složních listcích
(event. na poukázkách) vedle svého jména též
„pokladník odboru“ (mužského resp. damského, kde
jsou odbory oba). Tím předejde se mnohým omylům,
jež účtárna (nečítajíc peníze na účet odboru, nýbrž
účtujíc ji jako obyčejný dar) mnohdy sezná teprve
tehdy, kdy už nemožno omyl v knihách napraviti.
Také se doporučuje, aby odbor, žádá-li, aby úhrnný
výkaz příjmů ve „Věstníku“ uveřejněný souhlasil
s knihami jeho, zasílal peníze a účty nejdéle do
polovice prosince. Peníze po 27. prosinci do poštovní
spořitelny zasílané přicházejí obyčejně po 1. lednu,
jež pak ovšem nemožno účtovati do předešlého roku.
Správní výlohy odboru (jež účtárna počítá k dobru
odboru) buďtež uvedeny za celý rok. Konečně žá-
dáme z důvodů spořivosti jak odbory tak jednotlivce,
aby peníze, byť i se měly na různé účty zúčtovati,
byly zasílány jediným složním listem; Matici
tím ušetří jednak poplatek manipulační, jenž činí
z každého složního listu 4 h, jednak složní list,
jenž je za 2 h. Nač jsou zaslané peníze, možno
oznámiti na rubu složního listu frankovaného 5 h,
po případě jest zvláštním dopisem naznačiti, jakého
súčtování si zasílatel přeje. Stává se totiž velmi
často, že týž odbor zašle nám týž den 3 složní listy,
na každém pak zvláštní zprávu. I čítá se: za 3 složní
listy 6 h, poplatek manipulační 12 h, frankování
15 h, úhrnem 33 h, kdežto by stačilo peníze zaslati
jediným listem složním (což by stálo 11 h), a na
rubu oznámiti súčtování. Tím by se ušetřilo 22 h.
Měšťanská Beseda v Domažlicích pořádati bude
Mikulášskou zábavu dne 12. prosince t. r. Podrobný
program přineseme v příštím čísle. Cvičení ve zpěvu
dámského i mužského sboru konají se pravidelně
jednou týdně, v pondělí a ve středu, v tytéž dny
půjčují se též knihy z knihovny spolkové.
Divadelní spolek „Havlíček“ v Domažlicích po-
řádá na oslavu čtyřicátého vystoupení svého před-
sedy spolku p. Jos. Krištofa na svém novém jevišti,
zakoupeném od odboru českoslovanské obchodní be-
sedy v Budějovicích, divadelní představení, jež sehráno
bude prostřední svátek vánoční dne 26. prosince t. r.
v sále „u Černého koně“, k němuž zvolil výtečnou
veselohru „Archu Noemovu“.. Zkoušky k to-
muto rozmarnému kusu jsou v plném proudu a síly
stanovené k jednotlivým úlohám jsou spolehlivé, z
čehož lze souditi, že kus zmíněný sehrán bude zcela
bezvadně a s pravým porozuměním.
Prázdniny na školách národních. C. k. ministerstvo
kultu a vyučování vynesením ze dne 19. června 1900
nedalo místa žádostem mnohých místních školních
rad, aby veškeré prázdniny na obecných a měšťanských
školách začínaly a končily v tutéž dobu jako na
školách středních.
Povolená přirážka okresní. Výnosem zemského
výboru král. Čes. ze dne 22. listopadu 1900 čís. 84.634
povoleno bylo, aby v okresu domažlickém 20% okresní
přirážka k přímým daním předepsaným na rok 1901
vyjímajíc osobní daň z příjmu a 5% daň z čistého
výnosu domů dočasně od daně osvobozených vybírána
byla.
Divadelní společnost p. Ant. Muška rozloučila
se s námi v neděli dne 25. t. m. vlasteneckou hrou
z dob reformace „Domažlice roku 1627“, jež
přívábila dosti četné obecenstvo. Z pondělního zá-
bavního večera sešlo. Přejeme snaživé a svědomité
společnosti na další pouti mnoho zdaru.
Dědictví. Adam a Václav Vavruňkovi přihlaste
se o dědické věci po Dorotě Pelnářové ze Starého
Klíčova do 30. listopadu 1901 u soudu v Domažlicích.
Firmy. Zapsána: „Spar- und Darlebenscassen-
Verein für Mirschikau und Umgebung“, společenstvo
pro poskytování půjček a přijímání vkladů v Miříkově,
okres horšovotýnský.
Kontribučenské fondy peněžní. Výnosem ze dne
16. listopadu 1900 čís. 83 714 nařídil zemský výbor
král. Českého všem okresním výborům, aby přísně
k tomu hleděly, by jmění kontribučenských fondů
v okresu jsoucích neztenčené bylo zachováno, by
zejména odděleně od jmění obecního bylo spravováno
a aby každoročně účty fondů těch k veřejnému
nahlédnutí byly vyvěšeny. K cíli dohledu tohoto
nařídil zemský výbor, aby okresní výbory čas od času
revise na místě samém konaly.
Praktický návrh. Se strany řiditelstva c. k.
státních drah upozorňuje se cestujíci obecenstvo, aby
na každý kus příručního zavazadla připevnilo buď
navštívenku neb kousek kartonového papíru s úplnou
svou adresou, tak aby železničnímu personálu bylo
možno ve vozech zapomenutá zavazadla hned po
jejich nálezu zaslati jich majitelům.
Vývozcům do Německa k povšimnutí. Dle zprávy
c. a k. rak. uher. konsulátu v Mnichově stalo se
několikráte v poslední době, že obchodním cestujícím
rakouských firem nebyly u hlavního celního úřadu
v Mnichově vydány vzorky, ježto cestující ti neměli
náležitou předepsanou legitimaci. Obchodní a živno-
stenská komora v Plzni upozorňujíc proto na to
firmy, jež jsou s Německem v obchodním spojení,
žádá je, aby své zástupce předepsanou legitimací
opatřily tak, aby se uvarovalo všemu zdržování a
nemilému protahování obchodní jejich činnosti.
Proti tak zv. „přírodnímu léčení“. Následkem
usnesení posledního sjezdu lékařské komory podán
v těchto dnech c. k. ministeriu vnitra pamětní spis,
v němž důtklivě žádá se za odpomoc proti t. zv.
přírodnímu léčení, vykonávanému nepovolanými oso-
bami v lázních.
Zapovězený prodej léčiva. Reklamní vychvalování
t. zv. „Thé pro nemocné cukrovkou“ jest vůbec ne-
přípustno, poněvadž léčivo toto pro jeho neznámé
složení dlužno považovati za tajný léčivý prostředek,
jehož prodej dle platných zákonných ustanovení jest
zakázán.
