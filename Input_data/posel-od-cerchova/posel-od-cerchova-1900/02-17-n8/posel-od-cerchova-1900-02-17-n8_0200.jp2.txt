nejprve spolek o vlastní líheň se postarati a potěr
sobě vypěstovati. U nás pěstiti se může též duhový
pstruh kalifornský, jenž jest nesmírně žravý a žije
v každé vodě, zejména studené, pramenité. Vedle pstruha
duhového doporoučí se též siven severoamerický k chovu,
a to hlavně pro chutné maso a rychlý vzrůst. V druhém
roce dorůstá na rybu 1 kg. těžkou.
V nynější hospodářské tísni měl by se každý, byť
sebe menší potůček zarybniti, neboť cena ryb je vysoká,
poptávka značná, odbyt zajištěn.
Přejeme novému spolku k důležité činnosti jeho
hojně zdaru a doufáme, že myšlénky o zarybnění našich
potoků každý se ujme, neboť poměry v naší krajině
jsou k tomu zvláště příhodné.
K.
Zprávy různé.
Úmrtí. Dne 10. února o 10. hod. dopol. zemřel
v Týně nad Vltavou rodák zdejší p. Jiří Lorenz,
c. k. poštmistr, u věku 70 roků. — Dne 13. února
zemřel měšťan zdejší p. Jiří Löw, malíř, v 72
roce věku svého. — V týž den zemřela po dlouhé
trapné nemoci v Dobřanech rodačka zdejší pí. Ka-
teřina Ebenstreitová, roz. Bittnerová, vdova
po hospodářském správci, ve věku 55 roků. Tělesné
pozůstatky zesnulé byly ve čtvrtek 15. února do
Domažlic převezeny a zde téhož dne o 4. hod. odp.
v nádražní budově vykropeny a na novém hřbitově
za velké účasti obecenstva pochovány.
Sňatek. Ve čtvrtek 15. února o 5. hod. odpol.
slavil sňatek svůj v Praze p. Karel Vojáček,
c. k. okres. hejtman v Zamberce se sl. Emou
Grögrovou, dcerou bývalého c. k. okr. hejtmana
zdejšího p. Leop. Grögra.
Veřejná schůze lidu. Politický spolek pro Domažlice
a okolí pořádá veřejnou schůzi dne 4. března 1900
o půl 3. hod. odpol. v sále „u Šumavy“. Ve schůzi
promluví říšský poslanec Dr. E. Dyk o politické
situaci, a prof. Dr. Vilém Kurz o národohospodářství.
České učitelstvo v Pošumaví pořádá veřejnou
schůzi manifestační v Klatovech v neděli dne 11.
března o 10. hod. dopol. ve velkém sále radnice.
Na schůzi pojedná se o požadavcích učitelstva král.
Českého. Řečniti budou známí učitelští pracovnici:
předseda schůze pan K. V. Tuček ze Šťáhlav, Fr.
B. Král z Domažlic (Škola a národ), Jos Jelínek
z Plzně (O vyšším vzdělání), Ant. Brož z Bolešin
(O úpravě služného).
Schůzi rolnictva českých obcí okresu Horšovo-
týnského svolává na neděli 25. února t. r. o 10. hod.
dopolední do hostince p. Cyrila Felixe v Staňkově
městysi p. Tomáš Janovec, rolník a delegát rady
zemědělské z Malonic. Na programu jest: 1. Zahá-
jení schůze a volba předsednictva. 2. O dotazníku
sl. rady zemědělské král. Českého o správě statku
malorolnického. (Ustanovení dvou malých statků pro
dotazník). 3. O výstavě koní v Staňkově a odmě-
ňování jich. (Dohodnutí o petici za tuto výstavu a
podepsání jí.) 4. O zřízení okresní pojišťovny proti
škodám z ohně atd. Po schůzi volný rozhovor. Vše-
obecná účast žádoucí pro důležitost programu.
„Tuhošť“, spolek k podporování chudých stu-
dujících zdejšího c. k. gymnasia, konal minulou ne-
děli na základě nově schválených stanov první valnou
hromadu, při níž správa pokladnická a jednatelská
bez debaty byla přijata. Za revisory byli opětně
zvoleni pp.: c. k. pošt. správce Jan Kyselák a c. k.
gymn. prof. Ferd. Samohrd. Starý výbor byl opětně
ve funkci své ponechán; změna stala se toliko ta,
že úřad pokladníka a jednatele, jejž dříve jeden pán
zastával, nyní dvěma pánům byl přikázán. Pan prof.
Jak. Janda zůstal pokladníkem, p. prof. Fr. Kabeláč
stal se jednatelem. Pan MUDr. Ant. Steidl zůstal
předsedou, p. c. k. gymn. ředitel Fr. Reiss místo-
předsedou. Členy výboru jsou ještě pp.: Tomáš
Duffek, Petr Hana a JUDr. Rud. Rubeš. Kéž nej-
hojnější přízeň všech vrstev obyvatelstva provází
obrozený dobročinný spolek „Tuhošť“!
Z Národního divadla. Krajan náš p. Jiří
Bittner, do nedávna přední ozdoba činohry Ná-
rodního divadla, který pro chorobu šel do pense,
vystoupí v měsící březnu po dvakráte na Nár divadle.
Jestli se tento pokus zdaří, vystoupil by pan Bittner
z pense a vrátil by se opět k své umělecké činnosti
při Národním divadle.
Povzdech Havlíčkův. Roku 1850 povzdechl si
Havlíček ve svém „Slovanu“: „Ach ty svatá, drahá
a trpělivá země česká! Kdepak, pověz mi, kdepak
jsi nabrala tolik trpělivosti, že jsi již dávno neotevřela
propasť a nepohltila takové vzteklé své protivníky!“
A jinde píše: „Věru vidouce toto okolo sebe se
díti, musíme již vyřknouti, že nám v Čechách již
pomoci nebude, než budeme-li zrovna tak nestydatí
jako naši protivníci. S poctivostí zdá se již, že daleko
u nás nedojdeme. — — — Tato taktika našich
úhlavních nepřátelů není věru špatná, a proto snad
nebude škodit, když i my se tomu od těchto pánů
přiučíme a proti nim to obrátíme.“
Z kruhů lékařských. Krajan náš p. MUDr. J. Cisler,
odborný lékař nemocí uší, krku a nosu přesídlil
v Praze ze Školské ulice do Jámy č. 2 (dům p. dra
Pernera) a ordinuje tamže v obvyklých ord. hodinách.
Do oposice. Nakladatelství „Blatenských Listů“
vydalo právě popularné psanou brožuru obsahující
následující důlezitá pojednání nejen pro obecní před-
stavenstva, ale širší obecenstvo vůbec: „Starostové
daně nevybírají — jak budeme nyní daně platiti?“
a „Vybírání obecních přirážek berními úřady a obecní
rozpočtování“ Okresní výbory, obecní úřady atd.
zajisté o hojné rozšíření této brožury se postarají.
Vydavatelstvo v Čekanicích, pošta Sedlice u Blatné,
expeduje 10 brožur za předem zaslaný obnos 1 K
franko.
Zemský výbor král. Českého v poslední schůzi
své vyslovil souhlas, aby obec Chrastavice byla vy-
školena ze školní obce domažlické, a aby byla
v Chrastavicích zřízena samostatná škola obecní pod
podmínkou, bude-li obecná škola selská v Domaž-
licích zredukována na zákonný počet tříd.
Pro pokračovací školy. Ministerstvo vyučování
nařídilo zemským školním radám, aby při provádění
nových staveb školních budov přihlíženo bylo k
tomu, aby dostatečné místnosti (zvláště kreslírny a
pracovny) byly zřizovány také pro žáky a žákyně
pokračovacích škol. Velmi dobré toto nařízení zůstane
jen zase na papíře, protože bylo vydáno jiné naří-
zení, aby se co nejvíce šetřilo!
Zrušení tajné úřední kvalifikace. Německá okr.
školní rada v Opavě usnesla se zrušití tajné kva-
lifikační tabulky o působení učitelstva škol obecných
a měšťanských. Učinila tak na žádost učitelského
spolku v Opavě. Pro příště náleží tam každé uči-
telské osobě právo nahlédnouti do kvalifikačních kon-
duitních tabulek. Jest v zájmu školství,
aby také u nás okresní školní rady si toho všimly
a totéž co nejdříve učinily.
Nová opera Karla Kovařovice, jež bude označena
jako „lyrické scény“ (dle vzoru „Oněgina“) má název
„Na starém bělidle“. Text k ní napsal autor
libretta ku „Psohlavcům“ Karel Šípek (Peška) dle
sujetu „Babičky“ Boženy Němcové.
Následování hodno! V Prostějově mají večerní
kursy pro šití prádla a šatů. Nové období zahájeno
bylo minulou neděli v místnostech pracovny dívčí
školy měšťanské velmi zdařilou přednáškou za hojného
účastenství Slečna učitelka Marie Surmova promluvila
velmi přesvědčivě o potřebě dalšího vzdělání žen a
dívek ve směru praktickém, totiž o dívčích školách
pokračovacích a večerních kursech pro ženy a dívky
pracující Zvláštní zájem vzbudila slečna přednášející,
poukázavši k tomu, že k dosavadním večerním běhům
šicím úspěšně dal by se připojiti běh pro vaření,
jak jest tomu již v některých jiných městech.
Český advokát se hledá. Sestnáct českých obcí
na Moravě, s 20.000 obyvatel a se 4 záložnami hledá
českého advokáta, energického a horlivého pracovníka
v ohledu národním a dobrého právníka. Dopisy vy-
prošují se na redakci olomouckého „Pozoru“.
Divadlo. Dobrovolný hasičský sbor ve Lhotě
pořádá dne 24. února v hostinci p. Jos. Seidla di-
vadelní představení: „Tatínkovy juchty“,
frašku ve 2 jednáních od K. Malínského.
Jak se podporuje domácí průmysl. Zdejší knihař
p. V. Kubš vystavoval o Strakonické výstavě roku
lonského velice pěkné výrobky a sice plišový album
v podobě krabice, vkusnou skříňku a kožený stojan,
začež odměněn byl stříbrnou medailií. Nikomu z navště-
vovatelů výstavy nenapadlo, aby některý předmět
ten zakoupil a tak vystavené předměty nucen byl
opět do Domažlic odvézti. Tyto dny však zakoupila
veškeré ty okrasné předměty jistá baronesa z Vídně.
U nás véru umělá práce se nevyplatí, nikdo nechce
ji ocenit a jen cizinec dovede ji dobře zaplatit.
Kdyby se náš řemeslník sebe více přičinil, nenajde
ocenění u svých, a to je velká chyba pro řemesl-
nictvo, které pak ztrácí chuť k dalším pokusům
v pracích uměleckých.
Stávka obchodních pomocníků? „Věstník“ česko-
slovanského obchodního pomocnictva vybízí kolegy
své k rychlým sbírkám na stávkující horníky a praví:
„pomněte, že i v době třeba brzké budete též státi
pod praporem podobného boje a budete museti spo-
léhati na pomoc ostatního lidu dělného.“
Všeobecný výstavní trh hospodářský v Praze
r 1900. Na výstavišti v královské oboře v Praze
pořádá letos podobné jako v letech předchozích
ústřední společnost hospodářská pro království české
v Praze spolu s českým odborem rady zemědělské
pro království české ve dnech od 12. do 17. května
všeobecný výstavní trh hospodářských strojů a nářadí
ve spojení s výstavou chovných zvířat, jakož i s
odbornou výstavou mlékařskou a s výstavami ře-
meslných a průmyslových výrobků. Úkolem tohoto
výstavního trhu je, dílem povzbuzovati kruhy výrobní
k dalším snahám o rozvoj a pokrok výroby země-
dělské, průmyslové a řemeslné, dílem podporovati
odbyt strojů, zvířat a výrobků řemeslných i prů-
myslových. Vzhledem k hospodářské důležitosti
podniku výstavního jeví se býti žádoucno, aby sú-
častněné kruhy průmyslové a živnostenské co možná
nejvíce výstavní trh svými výrobky obeslaly, zejména
takovými, kterých potřebí je k výrobě zemědělské
aneb při různých odvětvích hospodářských. Přihlášky
výstavních předmětů přijímá ústřední společnost hospo-
dářská pro králov. české v Praze ve Vodičkové ulici
č. 38 až do 30. dubna t. r. K přihláškám potřebné
tiskopisy dostati lze v kanceláři téže společnosti.
Program tohoto výstavního trhu, jakož i všeobecná
ustanovení pro vystavovatele možno zvěděti na po-
žádání od obchodní a živnostenské komory v Plzni.
Žádost o lacinější korespondenční lístky. Z Pře-
rova se oznamuje: Zástupcové průmyslových podniků,
peněžních ústavů spolu s městskou radou podali petici
na c. k. poštovní a telegrafní ředitelství, aby působilo,
by korespondenční lístky dopravovány byly za starou
sazbu, totiž 4 haléřů, aby poplatky za doručování
pošt. poukázek úplně byly zrušeny a není-li to možné.
aby aspoň poplatky ty z dřivějších do 31. ledna 1899
platných sazeb nepřevyšovaly. Žádost tato jest úplně
oprávněna a jest se nadíti, že i v ostatních městech
podobná akce se zavede.
Věneček Přátel myslivosti. Dnes rozvíří se taneční
rej, ke kterému myšlénky mnohých od několika
dní jsou upjaty a který slibuje množství požitků.
Naši přátelé myslivosti konali přípravy co nejsvědo-
mitěji a doufáme, že výsledky snahy té budou zajisté
skvělé. Dekorace sálu, jak jsme se již předem pře-
svědčili, jest nádherná, tak že jsme takové v tom
oboru v našem městě ještě neviděli. Pro větší pohodlí
ctěn. obecenstva budou dnes večer připraveny povozy
před hotelem „u Černého koně“, a tu jest jen na
každém, aby se v čas u p. Bartůška přihlásil.
Ples dobrovolného hasičského sboru zdejšího
odbývaný v neděli 11. února v sále „u Černého
koně“ přilákal do prostranných místností řečeného
hotelu přečetné množství přátel a příznivců sboru
toho. Ples byl dostaveníčkem všech tříd a stavů
naší společnosti, jež dobře se bavila bez všelikých
společenských ohrad a výhrad. Při dobře sehrané
kapele hasičské šumel vír taneční do pozdního rána.
Masopust v Domažlicích a okolí. Ples přátel
myslivosti dnes 17. února „u Černého koně“. —
Věneček divadelního spolku „Havlíček“ 18. února
„u Černého koně“. - Věneček kroužku mládenců
25. února „u Šumavy“. — Druhá zástěrková zá-
bava „Sokola“ v Kolovči 18. února u p. Jos. Ku-
báta v Kolovči. — Všeobecně vzdělávací spolek
„Svornost“ v Koutě pořádá v hostinci p. Jiř. Šperla:
25. února věneček, 26. února šibřinky. — Maso-
pustní merendy pořádány budou 25., 26. a 27. února
v hostinci p. V. Tomajera v Klenči. — Věneček
26 února v sále p. Jos. Kubáta v Kolovči. — Ples
sboru dobrov. hasičů ve Lhotě 26. února v hostinci
p. Jos. Seidla. — Velké „Prasečí domácí hody“
20. února večer „u Hájků“. Tamtéž domácí taneční
zábava „Paseky“ 24. února.
Účetní zpráva občanské záložny ve Staňkově-Vsi
za měsíc leden 1900. Příjem: Hotovost pokladní z
r. 1899 K 5077.13, na závodní podíly K 40.—, k
fondu reservnímu K 4.—, vklady členů K 3427 28,
vklady nečlenů K 3594.28, splacené půjčky K 9480 04.
přijaté úroky K 226.65, různý příjem K 2.80, úhrnem
K 21852.18. — Vydání: Vybrané vklady členů
K 1563.92, vybrané vklady nečlenů K 2470 34. udě-
lené zápůjčky K 1750.—, uložené přebytky K 4000.—,
různé vydání K 13.38, hotovost pokladní na únor
1900 K 12054.54, úhrnem K 21852.18.
Dodatečné přijímání mincí u státních pokladen.
Úřední list uveřejňuje nařízení ministra financí, jimž
se výminečně povoluje dodatečné přijímání střibrných
minci 20krejcarových a 10krejcarových státními po-
kladnami, ač peníze tyto již před 5 lety nařízením
prohlášeny za neplatné. Rovněž mědené mince
krejcarové a půlkrejcarové povoleno u zemských
pokladen a ústřední státní pokladny ve Vídni
vyměňovati.
Deficit v úrazových pojišťovnách. Pražská úrazová
pojišťovna má 4 mil. zl. deficitu přes to, že v jejim
obvodu byl přispěvek prémiový roku 1899 zvýšen
z 5.67 zl. na 6.24 zl. (o 10%) za každé procento
nebezpečí. Vláda vyzvala tudíž úrazovny, aby schodky
příště byly vyloučeny i aby nahromaděný dosud
deficit v 60 letech byl umořen. Kdyby však neměl býti
roční schodek kryt, bylo by nutno zvýšiti prémie na
8 41 zl. až 10.07 zl., k umoření schodku již stáva-
jícího pak bylo by třeba zvýšiti prémie na 9—10 66 zl.
Rakouské vojsko čitá v míru 24 538 důstojníků,
333.628 poddůstojníků a vojínů a 47.757 koní a
1048 děl. Náklad na vojsko v r. 1898/99 obnášel
196.25 mil. K vojsku odvádí se ročně asi 105.000
mužů, z nichž polovice vřaďuje se do vojska řado-
vého a námořnictva, polovice do zemské obrany a
náhradní zálohy.
Spotřeba a zásoba uhlí. V nynější době, kdy
celé Čechy trpí nedostatkem uhlí, nebude bez zajíma-
vosti, uvedeme-li dle „Vesmíru“ některá data o spo-
třebé a zásobě uhlí na zeměkouli. Ježto průmysl stále
se vzmahá a požadavky jeho den ode dne jsou větší,
vzrostla také spotřeba uhlí za posledních let měrou
povážlivou. Veliká Britanie spotřebovala r. 1885
162 milionů tun uhlí, r. 1890 185 milionů; v Německu
za touž dobu spotřeba uhlí ještě více stoupla, totiž
ze 74 na 89 milionů tun. Nejvíce však vzrostla spo-
třeba uhlí ve Spojených státech, z 97 na 143 mil.
tun. Proti ohromné spotřebě uhlí těchto tří států
spotřeba v ostatních státech jest nepatrna. Rakousko-
Uhersko spotřebovalo r. 1885 jen 21, r. 1890 27 mil.
tun. Francie v týchž letech 20 a 26 mil. tun, Belgie
17 a 20. Rusko jen 4 a 6 mil. tun, všechny ostatní
státy evropské 2 mil tun. V celém světě spotřebovalo
se r 1885 asi 418, r 1890 asi 513 mil. tun uhlí.
Od té doby spotřeba ještě značně stoupla a dosáhla
r 1894 již 560 milionů tun. Tím chceme nyní srovnati,
jaké zásoby uhlí dle odhadu vykazují různé země,
při čemž ovšem nesmíme se lekati čísel příliš velkých.
V Evropě Velká Britanie má asi největší zásoby uhlí,
které se páčí na 198.000 mil. tun, pak přijde Německo
s 112.000 miliony tun, ostatní však země evropské
nemají tu téměř žádného významu, ba ani ne Belgie,
která se přece vykázati může 15000 milionů tun,
kdežto Rakousko-Uhersko a Francie ještě 17 až
18.000 mil. tun vykazují. Celá Evropa má tudíž okolo
360.000 milionů tun, proti čemuž Spojené státy samo-
jediné vykazují uhelné množství 684.000 milionů tun.
Jsou-li tato čísla jen poněkud správna, tedy by mnohé
uhelné země, na př Rakousko-Uhersko a Francie
zásoby své úplně vyčerpaly asi za 500 let. Vezme-li
se ještě zřetel k dobývání uhlí, jež je pořáde obtížnější
a tím i dražší, dlužno asi předpokládati, že veškerá
