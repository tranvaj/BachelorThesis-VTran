Avšak i kdo nebyl ani soudně ani policejně
trestán, může vésti život, který bezúhonným nazvati
nelze, když totiž život ten veřejné pohoršení působí.
Proto uznává praxe za důvod k vyhostění na
př. časté veřejné opilství, nikoli však, když se
někdo jen jednou nebo zřídka veřejně opije.
Vždy jedná se o to, bylo-li veřejné pohoršení
vzbuzeno.
Nejenom však pro vlastní úhonu, nýbrž i pro
úhonný život lidí domácích mohou příslušníci
vyhostěni býti a to i když sami zcela bezúhonní jsou.
Za lidi domácí pokládati sluší ty, kteří hlavu
rodiny v příslušnosti následují, tedy manželku a děti
manželské vůči manželskému otci, děti nemanželské
vůči nemanželské matce dle zásad svrchu vyložených.
Může tedy býti vypověděn muž pouze pro
úhonu manželky nebo manželských nedospělých dětí,
svobodná žena pro úhonu svých děti neman-
želských.
Nemůže však býti vypověděn muž pro úhonu
dětí své manželky z prvního manželství pocházejících;
rovněž nemůže býti vypověděna žena vdaná pro
úhonné chování svých dětí manželských, poněvadž
jejich příslušnosť řídí se podle domovského práva
otcova, nikoli matčina.
Chová-li se tedy jeden člen rodiny úhonně, má
to za následek, že může býti vyhostěn on sám a
s ním hlava rodiny, nikoli však sourozenci bezúhoní.
Avšak pro úhonu hlavy rodiny může býti vy-
hostěna pouze tato, nikoli však ostatní zachovali čle-
nové rodiny.
Není třeba, aby čin, kterým cizinec pozbyl bez-
úhonnosti, byl spáchán v obvodu obce a rovněž
není třeba, aby vyhostění se stalo ihned po spá-
chání činu; vždy však jest správnosť nálezu vyho-
sťujícího posouditi dle stavu věci, jaký byl v čas, kdy
nález byl vynesen.
Vyhostění jest pouze dočasné a mělo by správně
trvati po tu dobu, po kterou trvá důvod vyhostění.
Nemůže tedy na dále býti bráněno pobytu spo-
lečníka nebo přespolního, když si opatří na př. do-
movský list, byl-li prve vyhostěn pro nedostatek prů-
kazu o právu domovském a rovněž, nabude-li na př.
dědictvím jmění ten, kdo byl vyhostěn proto, že
obecné dobročinnosti padal na obtíž.
Jiná jest otázka, kdy přestává úhona vyho-
stěné osoby. Zákon otázku tuto výslovně nerozhodl,
není však pochyby, že i tu sluší užiti pravidla právě
vytknutého a říci, že nelze příslušníku odpírati pobytu
v obci, jakmile důvod k vyhostění přestal, na př.
jestliže vstoupily ve sňatek manželský osoby vyhostěné
prve pro souložnictví veřejné pohoršení budící.
Nejnověji vzal správní soud v nálezu svém ze
dne 31. března 1900 čís. 2227 za měřítko času, pokud
vyhostění trvá, dobu, po kterou i následky odsouzení
pro čin trestný soudně stíhaný trvají, a má za to,
že vyhostění jako následek úhony, která ani soudně
ani policejně trestna není, nesmí trvati déle než
tři léta.
Jestliže tedy cizinec, ať společník ať příslušník
má za to, že důvody k vyhostění odpadly, musí obrá-
titi se na obecní výbor se žádostí za zrušení nálezu
výhostného.
Nález na vyhostění znějící může býti, jak z uve-
deného plyne, pouze proti tomu vydán, kdo se s ku-
tečně v obci zdržuje anebo aspoň zjevně pro-
jeví úmysl, že se tam zdržovati chce.
Také nemůže býti vydán proti tomu, kdo se
v obci nezdržuje dobrovolně na př. kdo jest
ve vězení, aniž proti těm, kdož za splněním svých
povinností veřejných v obci v jistý čas
zdržovati se musí na př. proti poslancům, proti po-
rotcům.
Předčasné vrácení vyhostěného
tresce se soudy jako přestupek § 324. zákona trest-
ního a to vězením od jednoho do tří měsíců.
O vyhostění z obce rozhoduje obecní výbor;
v příslušném usnesení obecního výboru musí osoby,
které mají býti vyhostěny, uvedeny býti plným
jménem a musí z usnesení toho býti patrno, že
osoby ty mají býti vyhostěny podle obecního
zřízení; také důvod vyhostění budiž udán.
Nález ten může obsahovati jen zákaz zdržovati
se v obci a vyhostění bude se vztahovati na celou
místní obec, nikoli na pouhou osadu.
Na konec nálezu budiž uvedeno poučení, že lze
proti němu podati stížnosť k c. k. okresnímu hejt-
manství, a nález sám budiž straně písemně doručen.
Stížnosť vyhostěného k hejtmanství není vázána
žádnou lhůtou, avšak proti výměru hejtmanství nutno
podati stížnosť do 14 dní k místodržitelství, a z roz-
hodnutí tohoto do 4 neděl k ministerstvu vnitra.
I obci přísluší právo stížnosti k uvedeným úřadům,
jestliže c. k. okresní hejtmanství stížnosti strany vy-
hovělo.
Z rozhodnutí ministerstva vnitra možno pak odvo-
lati se buď k soudu správnímu a to do 60 dnů, aneb
k soudu říšskému a to do 14 dní, ode dne doručení
rozhodnutí toho.
Jestliže vyhostěný stížnosti nepodal nebo stížnosť
jeho právoplatně byla zamítnuta, a přece se i dále
v obci zdržuje, jest věcí obcí, aby se obrátila na
příslušné okresní hejtmanství o exekuční provedení
svého nálezu, které bude záležeti v odvedení vyho-
stěnce z obvodu obecního.
Poznámka. O osobách v obci jedná § 6., 7.,
8., 9. a 10., o vyhostění § I1. českého zřízení obecního.
Velký požár v Koutě.
V pondělí dne 15. října po 11. hodině v noci
zaplavila pojednou silná zář oblohu směrem jiho-
východním, dle jejíhož rozsáhlého šíření dalo se
souditi, že v oněch místech zuří zhoubný požár. Místo
neštěstí byly tentokráte Kouty u Domažlic. Obyvatelé
klidného městyse, kteří pohříženi byvše po celodenní
únavě v hluboký spánek, vyděšeni byli smutným
zněním zvonku a táhlým pronikavým hlasem trubky
hasičské, jež burcovala zděšené občanstvo, aby ku
pomoci svých spoluobčanů spěchalo. Oheň vypukl
neznámým dosud způsobem v stodole Jana Sobra,
hostinského, u něhož právě odbývalo se svatební
veselí s taneční zábavou. Svatebčané klidně se zde
bavící netušili, jaké hrozné divadlo v málo okamžicích
jim nastane a novomanželé Václav Řezníček se svoji
družkou Annou Turkovou neměli ni nejmenší potuchy,
že jejich v životě nejvýznamnější den tak hrozným
způsobem zasvěcen bude. Zděšený křik v sále „hoří!“
ohromilo všecky přítomné a zvláště majitele hostince.
Vše v divém úprku hnalo se ze sálu ven dveřmi i
okny a jelikož plameny šlehaly již dovnitř, necháno
vše, šatstvo i množství jídelního náčiní jim na pospas.
Nájemníci v prvním patře bydlící zanechali všecko
ve svých skrovných příbytcích a v pláči srdcervou-
cím opouštěli vše, což si byli v životě perně zaopa-
třili, děkujíce Bohu za zachránění svých vlastních
životů. Ačkoliv místní sbor hasičský takřka ihned se
třemi svými stříkačkamí byl na místě a energicky
uchopil se obtížných prací zachraňovacích, přec v
malém okamžiku přelétající hořící oharky, podporo-
vány silným větrem na nedaleké obydelné stavení
ponejvíce doškem kryté, zapalovaly a ničily vše co
v cestě jim stálo. V okamžiku bylo 16 obydelných
stavení a 4 stodoly kromě menších hospodářských
budov v jediném plameni, do něhož bez nasazení
života nebylo možno se odvážiti. Veškeré budovy
shořely do základů a nikdo takřka nevynesl ani to
nejpotřebnější. Plamenům padlo za oběť i množství
drůbeže, husí a několik koz, jakož i zásoby obilí,
plátna, bramborů, peří atd. — Ubozí pohořelí ma-
jetníci usedlostí jsou: Jan Sobr, Josef Andrle, Jan
Turek, Josef Hofman, Martin Sperl, Jiří Hofman,
Josef Merc, Šimon Skála, Václav Holub, Jiří Turek,
Jan Johánek, Josef Janda, Jakub Ouřada, Matěj
Váchal, Josef Apfelbek, Mikuláš Turek a Josef
Turek. Na 30 rodin pozbylo nejen přístřeší ale i
všechen nábytek. Zvláštní náhodou jest, že mezi po-
hořelými nalézají se ženich i rodiče nevěstiny, kteří v
osudný večer ten svatbu slavili, jakož i družička
nevěstina a kmotr. Ubohému ženichovi, přičinlivému
to muži, jenž založiti si chtěl šťastnou domácnost,
strávil požár vše, tak že zbyly mu jen černé šaty,
v nichž svatebnímu veselí byl přítomen, i svatební
klobouk mu shořel. Týž osud potkal nevěstu. Obrovská
číslice nešťastných občanů, kteří o všecko přišli,
jest tím hroznější, že v nynějším pokročilém čase
podzimním bude jim ztěžka možno nejdůležitější
sobě opatřiti, aby alespoň nastávající zimu mohli ve
svých budovách stráviti.
Hrozné divadlo, jež pozorovati bylo v plamenném
tom moři, ty dojemné, každé chvíle rozléhající se
děsné zvuky trubek venkovských sborů hasičských
k ohni chvátajících, bolestně účinkovalo na každého
z přítomných. Hlasité štkání nešťastných pohořelých,
uděšených mužů, žen a dětí na polo nahých, lomení
rukou a spínání jich k příšerně ozářeným nebesům
bylo srdcervoucí a proto nediv se nikdo, že viděli
jsme slzy v očích i u srdnatých, otužilých hasičů,
kteří podobným neštěstím jsou zvyklí.
Nejvíce postižený jest skutečně hostinský Jan
Sober, jemuž zničena stodola, v níž oheň vyšel,
jednopatrový domek s útulným pěkným sálem k odbý-
vání tanečních zábav, veškeré místnosti obydelné, jichž
stropy úplně se sesuly, jakož i místnost a celé zaří-
zení na výrobu zátek do sudů, úplně nový petrolejový
motor v ceně 1200 zl., množství petroleje a oleje,
velké množství dříví pro výrobu zátek a mnoho
rozličných jiných věcí. Škoda požárem způsobená
páčí se na 50.000 korun, pojištění činí jen asi
22.000 korun, a sice u „Slavie“ v Praze a „Sv.
Floriana“ v Chebu. Na místo neštěstí dostavilo se
8 sborů hasičských s 11 střikačkami a sice kromě
místního sboru z Prapořišť, Domažlic, Zahořan,
Stanětic, Nové Kdýně, Nové Vsi a Tlumačova.
Veškeré sbory zasluhují pochvaly, neboť činili se
všemožně, by dravý živel potlačili — snaha jejich
zasluhuje všeobecného uznání veřejnosti. — Rodinám,
jež útěkem z hořících budov zachránily jen pouhé
životy, poskytnuto přístřeší v zahradní zámecké
budově. J. Osv. hrabě Emerich ze Stadionu věnoval
pohořelým značný obnos peněžitý, jakož i poskytne
ubožákům veškerý stavební material ku znovuzbudo-
vání svých příbytků.
Šlechetné úřednictvo panství učinilo v prvním
okamžiku mezi sebou sbírku, jež vynesla přes 200 K.
Jak se praví, byl požár založen zúmyslně ru-
kou nezbednou a zmatku použito k několika krá-
dežím.
Při prohlížení příšerného spáleniště druhého dne,
pozorovali jsme ještě mohutné proudy dýmu z doutna-
jících trosek vznášeti se k oblakům, jež prosily Boha
o pomstu nad vinníkem, jenž tolik ubožáků uvrhl
v bídu tu největší.
Pro pohořelé učiněna bude sbírka nejen v městě
našem ale i v celém okolí, k níž zajisté každý dle
možnosti přispěje k ulevení bídy nešťastných obětí.
a lehce se stupňovaly v silný, zvučný výron vzbouřeného
srdce. Paní Šnáblová hrála Mařenku s uměleckým
pochopením. Oba jmenovaní účinkující jsou arcit vy-
školenými operními pěvci a také svoje umění dovedli
skvěle uplatniti. Pěkným, harmonickým protějškem Ma-
řenčiným byl Jeník hosta p. Schreibra z Nového
Bydžova. Jak mile, lahodně se poslouchal jeho měkký,
lyrický tenor, jenž beze vší affektovanosti a beze všech
obtíží lehce plynul i do nejvyšších poloh a v ariích
„Jak možná věřit . . . .“ a „Utiš se . . . . .“ strhl
k zaslouženému potlesku. Pan Procházka vžil se
do obtížné úlohy Vaška s nemalým úspěchem. Svojí
dobře pochopenou hrou, jakož i příjemným hlasem
trefně představil nám koktavého, nesmělého a při-
hlouplého Vaška.
Ostatní účinkující byli vybráni z předních známých
pěveckých sil domažlických, takže zdar jejich výkonu
byl již předem zaručen. Byli to: pan Jos. Duffek
(Krušina), jenž se osvědčil jako dobrý adept operních
solových partií, paní A. Halíková v úloze Ludmily,
manželky Krušinovy, dovedla využitkovati všech předností
svého příjemného hlasu, p. Kůstka (Mícha), slč.
Procházková (žena Míchova), dobře hlasy svými
doplňovali ostatní solové partie.
Poslední jednání připravilo obecenstvu příjemné
překvapení mistrně vypravenou a opravdu po kome-
diantsku sehranou episodní scenou komediantskou.
Hlavní zásluhu o to měl arciť „principál“ p. J. Krištof,
jehož komediantská družina: Indián (p. G. Regal)
a dva pružní hoši, vzbudila všeobecnou veselost.
Ciperná, roztomilá, černooká Esmeralda (slč. L. Ko-
vářová) sehrála svou úlohu bezvadně, jak zpěvem,
tak i svojí nenucenou, koketní hrou.
Tento mile na diváky působící celek ladně dopl-
ňoval sbor, v němž četně zastoupeny byly naše sličné
dámy a v němž viděli jsme také „statné, urostlé junáky“.
Zpívali hezky, rázně, s láskou k Smetanovu božskému
umění a dokázali tím, co zmůže píle a láska
k české národní hudbě.
Zajisté, že lví podíl na celkovém, tak zdařilém
provedení „Prodané nevěsty“, měli kromě
ochotného a zručného dirigenta p. učitele A. Pro-
cházku p. vrchní kontrolor Ninger a p. učitel
Jindř. Jindřich, kteří obstarávali průvod, první na
piano, druhý na harmonium, a svoji téměř neuvěřitelnou
námahou a vytrvalostí netoliko po oba večery, nýbrž
i po čas zkoušek na jevo dali, vzornou obětavost
k účelům krásy a pěstění uměleckého vkusu. Oba
posléz jmenovaní, snaživí a nadaní hudebníci, jichž
vzácnému snažení podařilo se provedením „Prodané
nevěsty“ připraviti domažlickému obecenstvu dva
krásné večery, zasluhují plného vděku všech, jimž krásy
hudby našeho nesmrtelného Smetany zůstanou věčně
krásným, ryzím představitelem našeho národního, hu-
debního umění.
Pěvecký a hudební kroužek domažlický po oba
večery dne 6. a 7. října uchystal nám rozkošný požitek,
na nějž veškeří účastníci ještě dlouho budou vzpomínati.
Tím nejlépe dal odpověď na ony hanopisy, jež, jak
nám bylo sděleno, anonymně rozesílány byly některým
z předních účinkujících. O mravní úrovni podobných,
nečistých skvrn naší společnosti zajisté mezi slušnými
lidmi nebude sporu. Jednání takové „jest bláto, které
se okartáčuje“, jak pravil nedávno jeden český politik.
Další skvělé činnosti a upřímným, opravdovým
snahám „pěveckého a hudebního kroužku domažlického“
k povznesení české hudby a českého
zpěvu v městě našem přejeme ze srdce mnoho
zdaru!
Zprávy různé.
Úmrti. V pátek dne 19. října o půl 9. hodině
dopol. zemřel zde vážený měšťan zdejší a mistr
punčochářský p. Josef Regal, otec zdejšího
městského lékaře p. MUDr. Aug. Regala, v ctihodném
stáří 86 let sešlostí věkem. Pohřeb zesnulého konán
bude v neděli 21. října o půl 3. hod. odpol. na no-
vém hřbitově zdejším.
Sňatek. Dne 24. října o 11. hod. dopolední slaví
sňatek svůj ve farním chrámu u sv. Petra v Praze
setník generál. štábu p. Frant. Wiedstruck
se slč. Leopoldinou Pachlovou, dcerou
zdejšího rodáka a řiditele továrny na odpočinku p.
Jana Pachla.
Literární jednota. Bliží se dlouhá, jednotvárná
doba zimní, kdy každý ohlíží se po vzpružující
zábavě. Zábavu takovou, zábavu ušlechtilou a při
tom i levnou, poskytne obecenstvu našemu „Lite-
rární jednota“, jejíž stanovy již jsou potvrzeny.
Členům Literární jednoty naskytá se příležitost za
nepatrný příspěvek roční tří korun (za který si
nad to ještě v plné ceně mohou vhodných kněh
vybrati) účastniti se vzdělavacích schůzí a zábav
spolkem pořádaných a takto na svém vzdělání dále
pracovati a nudu života nejušlechtilejším způsobem
zaháněti. Pravidelné schůze spojené s přednáškami
a rozpravami o důležitých zjevech literárních konati
se budou mimo místnosti hostinské, takže s nimi na-
prosto žádná útrata spojena není, i jsou dámy rovněž
tak vítány jako páni. V neděli dne 28. října
(od zítřka za týden) sejde se o 2. hod. odpol.
v budově zdejšího gymnasia první valná
hromada nového spolku, při níž přijímati se budou
členové a zvolí se spolkoví funkcionáři.
Na Ústřední Matici školskou věnoval — místo
prohrané čtvrtky piva v sázce s p. Jos. Tauerem,
mlynářem v Klenči — obnos 4 K 60 h p. Josef
Knopf, mistr zednický v Klenči. Částka ta zaslána
byla redakci naší ústřední pokladně v Praze.
