Schůze obecního zastupitelstva zdejšího odbý-
vána bude ve středu dne 24. října. Při schůzi té
mimo jiné provedena bude volba děkana domažlického.
Volební ruch. V páté kurii na Plzeňsku kandi-
duje strana národně sociální V. Fressla, plynár-
ního zřízence v Praze, a strana sociálně demokratická
V. Černýho, montéra v Praze.
Vážné slovo k pánům stavitelům přináší po-
slední číslo „Obrany zemědělců.“ Rozhlížíme-li se po
našich obcích — praví — a pozorujeme-li nové a nej-
novější stavby, co vidíme? Musíme si přiznati,
výstava architektury a inženýrství jako by pro archi-
tekturu našeho venkova žádného významu nebyla měla.
Vzhled našich nově stavěných statků a chalup svou
fadností unavuje. A hospodářské budovy? Dnes staví
se dosud byty malé, nepraktické, nezdravé; stáje pro
koně a skot staví se jako před sto lety, o moderních
stájích pro brav vepřový není v mnohém okresu ani
potuchy. Nikdo nám nemůže namítati, že tu rozhoduje
především výše stavebného nákladu. Kdo z rolníků
staví celý byt, vystaví i vkusné průčelí, kdo staví
stáje, nepočítá s rozdílem půl metru nebo metru zdiva,
nebo dveří nebo oken, vždyť se staví dle plánů, a
zvelebuje-li a miluje-li rolník své pozemky, tím spíše
ho těší příjemný byt a pohodlné hospodářské stavby.
Však vkusným provedením při praktickém rozdělení
a rozměrech se stavba nezdraží. Učinili jsme v po-
slední době zkušenost, že dle šablonovitých, pro
všechny hospodářské stavby téhož podnikatele kopí-
rovaných plánů dostávají naše, dříve slovansky ma-
lebné vesnice, vzhled kasárnicky uniformované una-
vující jednoduchosti a na našich dvorech, kde rolník
sám staviteli pokrokových návrhů nedá, vypadá to,
i po novostavbách tak jako by moderní hospodářství
moderních požadavků vůbec nemělo. Více hospodář-
ského pokroku a více slovanského vkusu, pánové!
Divadelní společnost p. Ant. Muška pro náhlé
ochuravění pí. ředitelové zahájí divadelní hry v Do-
mažlicích v sále „u Černého koně“ teprve ve středu
dne 24. října obrazem ze života „Malý lord“, v němž
hlavní úlohu hraje 11tileté dítě s pravou uměleckou
routinou. Odporučujeme snaživou společnost, jež všade
chvály došla, přízni ct. zdejšího obecenstva.
Pozor na šejdíře! Ačkoliv lid je varován neu-
stále před různými darebáky, kteří jej všelikým
způsobem šálí, přece je to velmi málo platno a
přes tu chvíli vyskytne se nějaký takový výmluvný
ničema, jenž dostane toho neb onoho na lep. Tak
v minulých dnech v okolí vyskytl se podobný švindléř,
který provozuje tak zvaný „lavinový“ obchod s ho-
dinkami kapesními, nástěnnými a budíčky. Za 1 kor.
dostane ten, kdo na vějíčku sedne, lístek a na to
obdrží poštovní dobírkou na 5 K dalších 5 takových
lístků, které se musí prodat opět takových hejlům,
jako byl sám, a když každý z těchto 5 hejlů vyplatí
po 5 K za bezcenné papírky, tu ten první má právo
požadovati za 30 franků zboží. Ale od koho a kde,
to z lístků vidět není, lze z něho seznati, že zboží
to má dodati nějaký „obchodní dům Au »Bonheur“.
Napálených takto lidí jest více než dosti. Varujeme
tudíž před nekalým obchodem tím naše obecenstvo.
Divadlo. Národně vzdělávací spolek dělnický
„Barák“ v Nové Kdýni sehraje v neděli dne 28.
října v Sokolovně činohru od Dr. Polykarpa Starého
„Magdalena“. — Po divadle se tančí.
Humoristický večer, jejž pořádal v neděli dne
14. října sběratelský odbor Sokola zdejšího ve pro-
spěch stavebního základu sokolské tělocvičny v Do-
mažlicích, a o jehož vyvedení a výpravu postarali se
chvalně známí plzeňští salonní duetisté pp. Helmich
a Votlučka při průvodu piana p. J. Kempfa, přilákal
do sálu „u Cerného koně“ takové množství obecenstva,
že sál byl v pravém slova smyslu nabyt. Obecenstvo
nevyšlo ze smíchu při výstupech komických, ačkoliv
některé z nich ponechány býti mohly do „černého
kafe“. Velice líbily se též výkony koncertního kre-
sliče p. Feraryho, jenž před zraky obecenstva vy-
kouzlil na papíře krásné partie alpské a přímořské.
Všichni umělci sklidili hojného potlesku a taktéž po-
kladně sokolské dostalo se značného opět příspěvku.
Mlado-posvícenskou zábavu, spojenou s divadel-
ním představením pořádá dne 28. října v hostinci
p. Jiř. Šperla Všeobecně vzdělávací spolek dělnický
„Svornost“ v Koutě. Čistý výnos věnován ve prospěch
spolkového jeviště
Ministr obchodu rozeslal všem ředitelstvům pošt
a telegrafů výnos, jímž se nařizuje, by působila k
tomu, aby podřízené jim úřady přáním a oprávněným
požadavkům obecenstva s větší ochotou a zdvořileji
vyhovovaly a aby rozumným a stejnoměrným vyko-
náváním dosavadních předpisů, stranám — zejména
pak obchodnímu světu — používání pošty dle nej-
lepších sil usnadňovaly i zjednodušovaly, vystříhajíce
se „všeho zbytečného formalismu.“
Zvláštní zákaz vydal maire v Bicetru u Paříže,
kterým zakazuje kněžím nošení kleriky. Vyhláška
ta nese nejen podpis mairův, nýbrž i approbaci pa-
řižského policejního prefekta.
Požehnání jeseně. Neobyčejně krásné letní dozvuky
sprostředkují letos přechod ke strastem a svízelům
zimní doby. A příznivá ta pohoda měla v zápětí
neobyčejně bohatou sklizeň ovoce — u nás arci tuto
láci tak příliš necítíme, neboť neúpravnost našeho
trhu dává dosud konsumenta prodávači bez milosti
na pospas. Za to však jinde, v cizině, pochutnávají
si lacino na našem českém laciném ovoci. Tak stojí
v Berlíně nyní 10 liber českých švestek od 18—42
krejcarů našich peněz, jablka 60 kr. až 2 zl. 40 kr.,
hrušky 60 kr. až 1 zl. 80 kr., ve stejné ceně pro-
dávají se i brusinky. Ve velkém jsou tyto ceny o
polovici levnější. Také bramborů prý bylo po vodní
cestě do Berlína přivezeno ohromné množství, za to
však dochází tam málo zelí a okurek. — Koroptve
stojí tam ve velkém 72—90 kr. za 1 kus, zajíci
1 zl. 80—2 zl. 10 kr. — Hovězí maso vykazuje
ceny, které byly dosud v Berlíně neslýchány, vysoké,
a sice ve velkém 35—38 kr. za libru, vepřové maso
281/2 až 34 kr, telecí maso 37—40 kr. (skorem o
6 kr. dražší než za loňského podzimku). Uvádíme
tato data jen proto, abychom ukázali, jak si jinde
lacino pochutnávají na darech naší země.
Honby. Ve čtvrtek dostavil se místodržitel hr.
Coudenhove do Tachova, kde súčastní se honeb u
knížete Windischgrätze.
Různosti. Na veřejné školství v zemích na říšské
radě zastoupených připadá na jednoho obyvatele výloh
1 K 66 h.
Drobnosti. Rakouský stát platí ročně 135 millionů
zlatých úroků ze svých dluhů.
Maličkosti. Rakouský stát platí ročně 159 millionů
zlatých na vojsko.
Daň z přepychu. Cigaret vykouřilo se roku pře-
dešlého v království Českém 664,021.000 kusů v ceně
6 millionů zlatých. Drahá to otrava vzduchu a lidí.
Vláda nepřispěje k úhradě zvýšení platů učitel-
ských, toť nejnovější sdělení v tak důležité otázce.
Vláda poukazuje na možné nové příjmy země snad
z lihu a piva. Nyní bude svolán subkomitét, zvolený
k otázce upravení platů učitelských.
Zajímavá data o školní návštěvě v roce 1894
až 1895 v Rakousku přináší „Statistische Monatschrift“
z péra Dr. Stanislava Badeniho. Školou povinných
dítek bylo v tom r. 3,872.965, z nichž však 393.873
vůbec školy nenavštěvovaly. Nejmizernější poměry
školské jsou v Haliči, kde dětí školy nenavštěvujících
jest pětkrát tolik, co ve všech ostatních zemích cis-
lajtanských, dohromady totiž 319.000. V Čechách ne-
chodilo do školy dětí 873, na Moravě 277 a ve Slez-
sku 613. Nejlepší jsou poměry ve Vorarlbergu, kde
všechny děti školou povinné školu navštěvoly.
První sníh. Ze všech stran českého horstva ozna-
muje se již příchod sněhu. Taktéž naši velikáni šu-
mavští zasypáni sněhovým hávem. Čerchov tento
týden byl dosti již zasněžen a rozhledna s chýší
Pasovského v brilantujících krystalkách sněhových
vloček poskytovala úchvatný pohled. Dle úsudků
zkušených lesníků dá prý se letos očekávati mnoho
sněhu. Náhlý obrat temperatury má v zápětí četná
onemocnění a všecky organické defekty u nemocných
objevují se silněji a nebezpečněji, zvláště reumatismus.
Také jubileum. Letos je tomu 150 let, co káv a
jako potravina byla zavedena. Před tím jedli lidé
polévky a byli prý mnohem zdravější než nyní.
Nešťastný pád. V pondělí spadl s vodru ve sto-
dole na bezděkovském předměstí 31tiletý občan Jan
Sladký tak nešťastně, že zlomil si obě ruce. Dopraven
byl ihned do Hradce.
Zemřel na silnici. V neděli odpoledne nalezena
byla venkovskými lidmi domů se ubírajícími ve škarpě
u silnice nedaleko hřebčince mrtvola 33tiletého krejčího
z Újezda Jana Koukla, jež v tratolišti krve byla
ležela. Nebohý muž, jenž byl ženat a otcem tří dítek,
stižen byl totiž na místě tom opětně tak silným, u
něj obvyklým, chrlením krve, jemuž, jsa úplně bez
pomoci, podlehl. Mrtvola jeho odvezena do umrlčí
komory na novém hřbitově zdejším, kdež byla v úterý
za četné účasti vesničanů z Újezda pochována.
Na trhy zdejší přiváží se letos hlávkové zelí až
z Darmštatu z Německa, jež prodává se kopa za
6 zl. Nouze o brambory pociťuje se na všech stranách.
Pytel bramborů platí se u nás za zl. 1.50 až zl.
1.60 a nestojí za mnoho, neboť jsou částečně již
namrzlé.
Obrovský brambor jedno kilo těžký, 21 ctm.
dlouhý, 31 ctm. v objemu a úplně zdravý přinesl
nám k nahlédnutí zdejší noční hlidač p. Ant. Pe-
routka, jenž bramborového velikána toho na svém
poli byl nalezl.
Oheň. Dne 6. října strávil oheň hospodářství p.
Josefa Sladovníka v Ouboči.
Pro hospodáře. C. k. státní hřebeční ústav v Do-
mazlicích bude prodávati každý poslední čtvrtek o
9. hod. dopol. v měsíci: říjnu, listopadu a prosinci
1900, lednu a únoru 1901 mrvu v kasárnách zdejších
ve veřejné dražbě nejvíce podávajícímu.
Psi kontumace. Ježto u jednoho psa v Chude-
nicích byla zjištěna vzteklina, byla pro tuto obec a
její okoli prohlášena pro všecky psy kontumace.
Zvonu, nového beletristického týdenníku vydá-
vaného družstvem spisovatelským, vyšlo číslo 2. a
zároveň čtrnáctidenní sešit 1. Redakce zůstává věrna
svému programu, podávati práce umělecky cenné,
ale při tom přístupné i nejširšímu čtenářstvu.
Význam samohybných povozů vzrůstá rok od
roku. Nejen by se povšechným zavedením automobilův
ušetřilo nákladné udržování koňů a stájů i posluhy
s tím spojené a vzdorovalo četným nehodám a
úrazům potahův, nýbrž i nabylo by se potahův
neunavující výkonnosti, neobyčejně vytrvalosti a bez-
příkladné přesnosti. Vývoji automobilismu k účelům
praktickým věnuje zvláštní pozornost časopis „Věda
a práce“, jenž i v nejnovějším čísle 2. nového IX.
roč. přináší zajímavé pojednání o automobilním vozu
nákladním kromě jiných poutavých článků jako o
hlasitě mluvicím telefonu, o nové bezpečné rouře
vodoznačné, nových hlubidlech, o drasle atd. List
redigovaný zručně dr. Vil. Kurzem vychází dvakrát
měsíčně u F. Šimáčka (ročně 6 K) a přináší tetos
přehled práce století XIX. (v tomto čísle o vývoji
železnic) je hojné a instruktivně illustrován i dopo-
ručuje se svým praktickým a bohatým obsahem ka-
ždému, kdo sleduje moderní pokrok technický. I jedno-
tlivá čísla po 32 h lze koupiti v každém řádném
knihkupectví i u nakladatele.
Poustevník na Dmoutě Zdejší Václav Sch., muž
42letý roznemohl se na začátku letošního roku stiho-
mamem; ubožák pobíhal v okolí domažlickém, kde
v úkrytu na „Zámku“ na Dmoutě do dnešního dne
plných již 8 měsíců se ukrývá. V této samotě naříká
neustále na své pronásledovatele, ale jinak po celou
tu dobu chová se velice klidně, takže po letní dobu
vzat byl k polním pracím obecním. Jelikož skrýši
vzdor nastávající zimě opustiti nechce, byla mu daro-
vána kamínka, aby se při nich alespoň trochu ohřáti
mohl. Soucitní lidé z města i okolních vesnic podpo-
rují jej různými dárky. Václav Sch. byl dovedným
a přičinlivým řemeslníkem. Choroba duševní hluboko
ukryla své stopy ve tvář nešťastníkovu. Nebylo by
dobře, by na competentních místech o něj postaráno
bylo, by v třeskutém mrazu v díře mechem vystlané
na Dmoutě mrznouti nemusel? Myslíme, že jest to
svatou povinností lidskosti!
Americké kamenné uhlí do Čech! Vývozní kance-
láři pražské obchodní a živnostenské komory na-
bídnuto bylo tyto dny americké uhlí v ceně 2.50 dolarů
za tunu (!) (22 40 lib.) loco Richmond. Jméno do-
tyčné firmy, která nerozpakovala se nabídnouti do
Čech — na uhlí tak bohatých — americké
uhlí daleko levněji, nežli jest uhlí domácí, jakož i
bližší podmínky lze zvěděti ve jmenované vývozní
kanceláři.
Lacinější uhlí. Souhlasné zprávy velkých pánví
německých i českomoravských hlásají menší po-
ptávku, ano zabývají se do konce úvahami o zmenšení
těžby. V opuštěných dolech se totiž zahájila zase
těžba, nové druhy kutací dopravují spousty uhlí na
trh — obecenstvo vystřizlivuje a ceny v brzku počnou
klesati. Ale sumy, jež obecenstvo muselo uhlobaronům
zaplatiti za zvýšené ceny nezbytného topiva, sumy to,
jež jdou do milionů, ty se ovšem konsumentům do
kapes nevrátí.
„Babí leto“. Podzim! Kvetou jiřiny, třpytí se v
posledních paprscích nemocného slunce nádherné barvy
aster a tichá touha ovládá vás, vejdete-li v opuštěné
promenády parkové. Cesty zdobeny jsou spadlým,
žlutým listím, studený klid zeje ze všech koutů, jež měli
jste v letě tak rádi. Vracíte se lukami k domovu za
nádherného západu a kam dohlédnete, pokryty jsou
smutné roviny závojem, na němž všemi barvami tisíce
diamantů rosných se třpytí. „Babí leto“ — předivo to
maličkých tvorů lidských, jak vypráví řecká mythologie.
„Babí léto“ pochází prý od Arachné, která uměla setkati
nejmenší a nejkrásnější tkaniny, která však se chtěla
oběsiti, když její učitelka, bohyně Pallas tkanivo jí
roztrhla proto, že na něm nemohla ničeho vytknouti. —
Bohyně zanechala svou žačku na živě. „Žij! — pra-
vila — „ale máš věčně pykati za svoji opovážlivost a
za svůj odboj zoufalý. Nechť na věky od vlákna nikdy
se neodloučíš!“ Po té postříkla nešťastnou svoji žačku
šťávou z kouzelné byliny, tak že se jeji tělo scvrklo v
neforemnou hmotu. Na místě rukou a nohou zbylo zde
pouze osm dlouhých hubených prstů, vše ostatní bylo
jen samé břicho, z něhož neustále prýštila vlákna. A
tak nyní jako pavouk plahočí se nešťastná svým bídným
životem. U nás v horách pak tvrdí, že „babí leto“ je
obnovováním hedvábného závoje Panny Marie, u nás
říkají „Marianská vlákna“, „Marianská příze“. V Anglii
jmenují vlákna ta „Gossamer“, „vlečka Boží“, ve Francii
„Filandres“ nebo „fils de la Virge“ „vlákna Panny“,
Vlaši pak „filamenti dela Madonna“ (závoj Madonny). V
Bavorsku vypráví lid, že vlákna ta jsou zbytky závoje
Marie Panny, které s ní spadly na zem, když vzata byla
na nebesa. Jinde sbírají „babí leto“ a ovijejí ho dětem
„Plz. L.“
kol krku, přináší prý to štěstí.
Cvičení pěveckého odboru Měšťanské Besedy
v Domažlicích konati se budou po dobu divadelních
představení v místnosti č. 2 v 1. poschodí hôtelu
„u Černého koně“. Příští cvičení jest ve středu
dne 24. t. m.
Výbor.
Damastové hedvábné roby
zl. 9.00
a výše! — 12 metrů! prosto poštovného a cla! Vzorky obratem;
taktéž od černého, bílého a barevného „Hennebergova hedvábí“
od 45 kr. do zl. 14.65 za metr.
Továrna na hedvábí G. Henneberg,
(c. k. dvorní dodav.) Zurych.
Týdenní trh v Domažlicích dne 18. října 1900.
Prodáno za cenu
Přivezeno bylo
I. tř. II. tř. III. tř.

K.
K.
K. Lh.
h.
h.
17
132
16
16 50
Pšenice. . MC.
17
114
16
50
Žito . . . . „
191
16
16
50
Ječmen . . „
160
12
Oves . . . „
60
50
13
—
Hrách. . . „
3
—
240
Brambory 1 p.
—
—
516
12
11
Zelí . . . . kopa
—
—
—
Seno . . . q
10
— — —
6
Sláma . . q
2 16
—
Máslo. . . kg
3 50
Vejce . . . kopa
Vepřů odstávčat přivezeno 203 a prodáno 190.
16
12
8
5
70
20
