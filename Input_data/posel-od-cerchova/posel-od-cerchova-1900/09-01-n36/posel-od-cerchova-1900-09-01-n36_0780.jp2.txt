Spotřeba uhlí vzrostla ohromným, náhlým rozvojem
průmyslu a dopravy, stále rostoucími nároky na
železné hutě, ocelárny a jiné průmyslové podniky
velkého rozsahu množícími se železnicemi a parníky
a ovšem také velmi zvýšenou spotřebou v domá-
cnostech, kde se černým diamantem nesmírně plýtvá.
Podle statistických výkazů časopisu „Times“
vzrostla světová těžba uhlí za posledních 30 let
(1869—1899) z 187,888.000 tun na 663,000.000 tun,
tedy o 475 mill. tun čili o 250 proc., z čehož na
Rakousko připadá vzrůst z 3,600.000 tun na
15,000.000 tun, a přece není uhlí dost, těžba nestačí
poptávce. Největšími spotřebovateli uhlí jsou žele-
zářství a dopravnictví, neboť spotřebují pro sebe
asi 50 procent veškeré těžby světové. —
Na základě tohoto, po našem názoru zcela
mylného názoru očekává se skoro všeobecně pomoc
od vlády, že zákaz vývozu uhlí do ciziny bude
vydatným prostředkem pomoci a j. v., — ale lékaři
této povážlivé choroby: uhlobaroni a velkoobchodníci
s uhlím, těší a jen těší pacienta (průmysl a odběra-
telstvo paliva vůbec) nadějí na lepší budoucnost,
litujíce jedním sborem, že na ten čas nic nelze dělat
a zvýšujíce se vzácnou svorností ceny uhlí ode dne
ke dni, tak že dnes si dají platit ceny mnohonásobně
vyšší, než sami platili těžařským podnikům, neboť
majíce všechno uhlí ze všech bor zakoupeno, mají
též celý trh uhelný v moci a diktují ceny a dodací
podmínky výlučně podle své vůle.
To jest křiklavá, nedovolená a zhoubná lichva
s uhlím, a tu by mohl a měl stát účinně zasáhnout a
dokázat alespoň tolik síly administrativné a regulativné,
kolik stačí, aby zmohli se uhelní millionáři Weinmann,
Petschek a mnozí jiní.
Zakupováním takovým celé těžby uhelné od
podnikatelstev dolových ztrácejí tato veškerý zájem
na tom, aby těžbu podle potřeby a poptávky zvyšovala,
protože výhody z intensivnějšího dolování připadají
překupníkům.
Ovšem závorou touto proti lichvě uhelné odpo-
mohlo by se prozatím jen proti nesprávnému zdražo-
vání uhlí, ale neopatřilo by se ve větším, potřebném
množství.
Prostředkem zákazu uhlí mimo obvod říše do
ciziny vyvážeti, nebude samým o sobě zpomoženo,
neboť přívoz uhlí z ciziny k nám zvýšil se na př.
z 24.9 mill. metr. centů na 31.8 mill. metr. centů
a vývoz od nás do ciziny klesl z 42.3 millionů na
30.3 millionů metr. centů prvé pololetí 1899 s rokem
1900 srovnávajíc a přece jest uhlí nedostatek, ač
přívoz z ciziny k nám vývoz náš do ciziny již
převyšuje.
Kdybychom tedy na krátko zakázati mohli a
zakázali vývoz uhlí za hranice na př. do Německa,
zakáže samozřejmě Německo dovoz uhlí k nám, a
těžba tuzemská podle dosavadních výsledků úbytek,
který by z toho vzešel, nemůže hned nahraditi,
kalamita by se jen zvětšila.
Takovéto prostředky nemohou pomoci; diagnosa
nemoci není správná, neboť nedostatek nepovstal
jen ze stávky loňské a není jenom jejím následkem,
nýbrž nemoc leží hlouběji a nedostatek uhlí jest
evropským, ne-li dokonce světovým zlem, toliko
zjevy jeho u nás náhodou současně se stávkou citelně
byly pozorovány a myslíme tudíž, že stávkou kalamita
uhelná byla přivoděna a ačkoliv nezapíráme, že jí
byla v království českém značně přiostřena, přece
tvrdíme, že nesnáz byla by i beze stávky uhlokopů
také nastala.
(Dokonč.)
Zprávy různé.
Z řádu Augustianského. V provinciální kapitole
řádu sv. Augustina, jež konána byla ve dnech 27.—29.
srpna, provedeny tyto změny: Za provinciála zvolen
vsdp. P. Ant. Labler, dosavadní převor a farář u
sv. Tomáše. V Praze ustanoveni tito dpp : za pře-
vora vdp. P. Aug. Pavlík, za faráře vdp. P. Norb.
Hraska, za kooperatora dpp. Th. C. M. Křídlo a P.
Jan Míka, konventním knězem dp. Th. C. F. Čer-
novský. V České Lípě: převorem a farářem
vdp. P. R. Hein, kooperatory dpp. A. Randa a P.
R. Löw. Na gymnasiu působí c. k. prof. P. A.
Pandler a na škole měšťanské P. H. Walter. V Ro-
čově; převorem ustanoven vdp. P. A. Vonášek,
farářem vdp. P. A. Polák, kooperatorem dp. P. K.
Kabourek. Ve Sv. Dobrotivé: převorem a fa-
rářem vdp. P. B. Brand, kooperatorem dp. P. T.
Maršálek. V Domažlicích: převorem vdp. P.
M. Mühlstein, kooperatorem dp. P. Jos. Veit, kate-
chetou na měšť. škole dp. P. R. Vaněk. V Bělé
pod Bezdězem: převorem vdp. P. B. Kačerov-
ský, katechetou škol měšťanských dp P. O. Rájek.
Ve Vrchlabí: převorem ustanoven a spolu ka-
techetou škol měšťanských vdp. P. B Hejhal, novic-
mistrem vdp. P. O. Laffar, katechetou škol obecných
dp. P. V. Schuster. Na statku „Stránka“ admi-
nistratorem ustanoven vdp. P. E Plaschke — Do-
savadní vsdp. provinciál P. A. Tonder, zemský po-
slanec a náhradní přísedící zem. výboru, nechtěje
obtížného úřadu provinciála přijati, k vlastní žádosti
sídlí v Praze.
Růžena Grégrová †. Dne 24. m. m dokonala
svůj šlechetný život vdova po zakladateli „Národních
Listů“ a organisatoru strany svobodomyslné, dru
Juliu Grégrovi. Zesnulá Růžena Grégrová, jež po
smrti svého chotě stala se vydavatelkou „Národních
Listů“, byla ženou vynikajících předností duševních,
jež zajišťují jí čestné místo v paměti všech, kdož ji
Sčítání lidu roku 1900 a Böhmerwaldbund. Že
Němci již vykonali veliké přípravné práce k sčítání
lidu, jež dne 31. prosince t. r. se vykoná, o tom
svědčí výroční, nedělní valné schůzi předložená
zpráva německého „Böhmerwaldbundu,“ ve které se
o této věci praví: „Je-li vůbec německý lid v Čechách
ochoten přinésti veliké hmotné oběti, aby dosáhl
národního rozhraničení, jsou to zejména Němci
v jižních Čechách. Musíme ku příštímu sčítání lidu
učiniti již nyní vše, abychom nebyli ničím překva-
peni. V příčině tohoto důležitého aktu vstoupili jsme
již všeobecně ve styk a považujeme to za důležitý
národní úkol, abychom sčítací práce bedlivě sledo-
vali, poučováním a objasňováním působili již nyní
v obcích, v okresích a ve spolcích a abychom svým
soukmenovcům poskytovali ochrany proti přehmatům.
Úkolem přednostů skupin „Böhmerwaldbundu“ bude,
aby tento úkol energicky a svědomitě prováděli.“
— Není třeba vykládati, jak si „Böhmerwaldbund“
představuje toto poučování a objasňování. Německé
letáky o sčítání kolující, ve kterých se odporučují
násilné výklady pojmu o obcovacím jazyku, kde by
to šlo na útraty jazyka českého, jsou o tomto po-
učování dostatečným dokladem. Jak ze zprávy vi-
děti, Němci v Čechách již vešli všeobecně ve styk
v příčině sčítání lidu a jsou tedy již připraveni, aby
bylo zase provedeno dle jich známých praktik.
Nemá-li opět v Čechách pravda ve statistice, která
pak slouží za základ všelijakých výnosů, nařízení
a předloh, býti poličkována, záleží mnoho na tom,
aby s české strany bylo v čas vše vykonáno na
zmaření známých těch eskamotáží, které sčítání lidu
co do národnosti činí úplně ilusorním.
Úmrtí. Včera večer o 11. hod. zemřel po dlouholeté
těžké chorobě stařičký měšťan zdejší p. Eugen
Nozar, býv. kontrolor pivovaru obecního, v ctihod-
ném věku 80 roků. Pohřben bude v neděli 2. září
o 3. hod. odpol. na novém hřbitově.
Sjezd samosprávných úředníků obecních a okres-
ních v království Českém koná se letos ve dnech
7., 8. a 9. září v městě našem. Ku sjezdu tomu již
do dneška došlo hojnost přihlášek, tak že předem
již konstatovati můžeme, že sjezd ten čestně řaditi
se bude ku zdařeným sjezdům z let minulých, které
spolek samosprávných úředníků v jiných českých
městech konal. Doufáme, že naše pohostinstvím
proslulé občanstvo nedá si ujíti, by návštěvu tak
vzácnou ocenilo a milým hostům chvíle ve zdech
našeho města spříjemnilo. Jak se dovídáme i obec
Újezdská v sobotu při návštěvě pomníku Koziny
hodlá milé hosty náležitě uvítati
K následování. U příležitosti sňatku p. inženýra
Karla Holuba a pí. Anny Holubové,
roz. Peroutkové, bylo vybráno mezi hosty 40 K, z
nichž 20 K zasláno do Podmoklí tamní české besedě
a 20 K věnováno na stavbu zdejší tělocvičny. —
Podotknouti dlužno, že p. Ant. Peroutka,
obchodník, slavil dne 27. t. m. se svoji chotí pí.
Annou Peroutkovou stříbrnou svatbu a že
právě v týž den slavila sňatek jich dceruška pí. A.
Holubová s p. K. Holubem. U vzácné této příležitosti
dostalo se jim hojných blahopřání.
Osobní. Pan Edmund Meyroser šlechtic
z Meybergů jest na základě nové organisace ven-
kovských pošt jmenován c. kr. poštmistrem pro
Staňkovy, kde již přes 30 roků proti smlouvě úřad
tento zastával.
Veřejné cvičení Sokolské spojené s výletem
Sokola Plzeňského na Čerchov, které se zítra v neděli
2. t. m. na střelnici konati mělo, z nahodilých pře-
kážek odkládá se na dobu neurčitou.
Přednáška p. J. Fišera, posluchače filosofie, „O
pravěkém tvorstvu země české“, která odbývala se
dne 25. srpna v sále „u Černého koně“, líšila se od
jiných v akad. spolku „Chod“ obvyklých tím, že
byla více poučná než zábavná. Pan přednášející
poukázav, jaký principielní vliv má přírodní věda na
kulturní pokrok člověka vůbec a jaký měla vliv u
nás, v zpozděném Rakousku a probuzených Čechách,
probíral vývoj tvorstva živočišstva i rostlinstva naší
země, jak k méně dokonalým formám se družily
vždy dokonalejší postupem nesmírných časových pěti
period, za nichž vrstvy země povstávaly. Každý útvar
charakterisován jest faunou a florou určité povahy;
s proměnami vrstev zemských jde rukou v ruce i
proměna nejen morfologického vzezření, nýbrž i cel-
ková povaha života dotyčných tvorů. Tak dovedl
tento vývoj až k jeho vrcholu — člověku, o němž
uvedené nejnovější názory co se týče původu jeho
tvořily nejzajímavější passage. Je vždy do jisté míry
nepříjemné, apeluje-li se na línou paměť místo na
průměrnou pozornost, na rozum místo na snáze vní-
mavý cit; pro pana přednášejícího jest také takto
pojaté théma daleko obtižnější, když jest mu zápa-
siti s těmito přirozenými překážkami lidské povahy.
zvlášť má-li zpopularisovat ve skize 11/2 hod. trvající
celý obrovský material vědy tak obsáhlé a v této
příčině právě — popularisaci — nad jiné vzdorující,
a při tom, jak to bylo zřejmou snahou p. Fišera,
nezpronevěřit se požadavkům vědeckým. Ale taková
poučná přednáška měla by jednu velkou přednost
před jinými, kdyby byla pro ni připravena půda
předběžným systematickým výchovným vlivem našich
studentských spolků: je z ní větší užitek, jako všude
tam, kde je třeba především známosti fakt. Podle
toho, jaký stupeň této známosti měl kdo z oné hrstky
publika, jevil se také zájem — celkem chvalitebně
trpělivý — který vzroste ku výši opravdového po-
žitku z této práce, jež byla pečlivě provedena, u
člověka majícího aspoň trochu odborný smysl. Po
přednášce, když nebylo co mluvit, tančilo se. — Na
měsíc září chystá akad. spolek „Chod“ Baluckého
veselohru „Těžké ryby“, k níž již zkoušky za-
počaly.
Výstavu Kutnohorskou navštívilo minulou neděli
15 členů zdejší Řemeslnicko-živnostenské jednoty. —
Krajinská, hospodářsko-průmyslová a technologická
výstava na Horách Kutných těší se stále větší a větší
návštěvě. Tak za jedinou neděli, dne 26. srpna
navštívilo výstavu přes 28 tisíc vstupné zaplativších
osob. Jsou to ovšem historické, nyní obnovené pa-
mátky kutnohorské, vábící k sobě tisíce a tisíce
obdivovatelů, však ale i výstavě nutno vzdáti největší
chválu. Výstava rozprostírá se na mohutném komplexu
Lorecké zahrady a dvou k ní přiléhajících polí, na
nichž malebně je rozestaveno 26 pavilonů, počet to,
jimž se žádná z krajinských výstav vykázati nemůže.
Procházejíce budovami těmito často vzpomenete si
výstav jubilejní a národopisné; veliký květinový
koberec před hlavním pavilonem průmyslovým upo-
mene vás na prostranství před palácem ve stromovce,
vodotrysk tam umístěný nahradí vám fontánu, o
výstavní atrakce a „kapely“ také nouze není. Možno
směle tvrditi, že každý návštěvník výstavy opouští
tuto zcela spokojen.
Sňatek. Dne 5. září o 11. hod. dopol slaví
sňatek svůj v Jesuitském chrámu Páně v Klatovech
zdejší mistr pekařský p. Václav Ebenstreit
se slč. Růženou Pokornou.
Na výstavě pohlednic a různých prací amatér-
ských ve Strakonicích obdržela druhou cenu (čestný
diplom) pí Marie Rudová, choť učitele v Domažlicích.
Třetí cenu (diplom) Odbor klubu českých turistů v
Domažlicích a p. M. Krátký.
Divadlo. Dramatický odbor „Sokola“ v Nové
Kdýni pořádá v sobotu dne 8. září v Sokolovně di-
vadelní představení: „Ultimo“, veselohra v 5.
jednáních od Gust. z Moseru, pro české divadlo
upravil Bedřich Brandeis. Po divadle taneční zábava.
Sčítání lidu r. 1901. Přípravné práce pro vše-
obecné sčítání lidu, jež v lednu roku 1901 má za-
počíti, jsou v ministerstvu vnitra téměř úplně skon-
čeny. Ještě před sestoupením se říšské rady budou
dotyčné vyhlášky publikovány. Každý z přihlašova-
cích archů bude míti 23 rubriky pro zanesení jména,
povolání, rodiště atd. Národnostních otázek bude (dle
zpráv vídeňských listů) co nejméně dotýkáno, jedna
z rubrik však bude novou, bude totiž obsahovati
otázku: „Je-li přihlašující se osoba znalá druhého
zemského jazyka“.
Oprávněnost úřad. autor. civilních techniků. Před-
stavenstvo Inženýrské komory v království Českém
nám píše: Zkracování oprávněnosti úřad aut. civil-
ních techniků nabylo již takového rozsahu, že opravdu
velikou většinu prací, příslušných dle zákona výhradně
úřad. aut. civilním technikům, vykonávají osoby na-
prosto nepovolané Osoby ty nejen práce takové, aniž
by byly oprávněnými podnikateli, v nabídkovém nebo
dražebném řízení nebo jinakým způsobem najímají
ku provedení, nýbrž i samy svým vlastním personálem
technickým i živnostenským provádějí. Tak se děje
nyní se stavbami mostů, železnic, silnic, se stavbami
vodními, jakož i pracemi geometrickými a kulturně
technickými, ačkoliv práce tyto přísluší výhradně
úřad. aut. civilním technikům. Představenstvo Inže-
nýrské komory obrátilo se tedy nedávno odůvodněným
podáním ku c. k. místodržitelství, aby zjednalo ná-
pravu a učinilo k tomu cíli vhodná opatření. Podání
to potkalo se s žádoucím výsledkem. C. k. místo-
držitelství vybídlo totiž podřízené politické úřady I.
instance, aby vzhledem k tomu, že objem oprávnění
každého jednotlivého druhu autorisovaných techniků
soukromých v §§ 2., 3 a 4. místodrž. vyhlášení ze
dne 21. prosince 1860 č. 65.569 (z. z. č. 1. ai 1861),
pokud se týče v § 1. minist. nařízení ze dne 8. listo-
padu 1886 č. 8152 (z. z č. 8. ai 1887) vytčen jest,
přihlížely k tomu, aby se v praksi takové obcházení
zákona nepřiházelo, a pilně dohlížely k tomu, aby
se svrchu uvedené vyhlášení místodržitelské zachová-
valo. Představenstvo Inženýrské komory v království
Českém nestrpí budoucně, aby stavbu železnic, mostů,
silnic a p prováděl někdo jiný nežli příslušný úřad.
aut. civil, technik, i zakročí co nejdůrazněji v každém
jednotlivém případě, kde by jednáno bylo proti uve-
denému místodržitelskému výnosu a práce, příslušící
úřad. aut. civilním technikům, prováděla osoba nepo-
volaná. Představenstvo komory činí již opatření, aby
se o každém případě dovědělo.
Inspektorát bytů byl zaveden v německém městě
Offenbachu. Účelem nového úřadu jest dbáti o zdravo-
tnictví, zejména pak přihlížeti k čistotě bytů a
nepřipustiti jich přeplnění nebo obývání místností
nezdravých. To zajisté by zasloužilo pozornosti i jinde;
vždyť nezřídka i v malých městech a na venkově bývají
lidmi obydleny díry podobající se pelechům, z nichž
šíří se nákaza po okolí.
Statistika osobní daně z přijmů. Dle zprávy
ministerstva financí obnášel výtěžek osobní daně
z příjmů a služného r. 1899 celkem 23.174 426 zl.
Zaplatilo ho 754.643 poplatníků. Hrubý příjem těchto
poplatníků odhadnut byl na 1.401,250 994 zl., a to
ze služného 486 mil, ze samostatných podniků 400
mil, z kapitálů 226 mil, z budov 144 mil., ale z
polí jen 122 mil. zl, ač rolnictvo platí trojí daň
zároveň! — Dle zemí měly největší hrubé přijmy
Dolní Rakousy 556 mil. (40 proc.), Čechy 322 mil.
(22 proc.), Morava 106 mil. (7 5 proc.) a Halič 120
mil. (8.5 proc.). Z těchto příjmů zaplatily D. Rakousy
10,790.000 zl, Čechy 4,700.000 zl., Morava 1,577.000
zl. a Halič 1,652.000 zl. osobní daně z příjmu.
znali.
