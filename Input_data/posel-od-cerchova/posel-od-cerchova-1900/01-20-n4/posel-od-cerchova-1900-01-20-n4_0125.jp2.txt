Hospodářsko-průmyslový spolek v Domažlicích
konal výroční svoji valnou hromadu dne 11. t. m.
v hostinci p. Ant. Holuba. Předseda p. Dr. A. Steidl
zahájil schůzi po 2. hod. odp. za dosti hojného počtu
členů. Vítaje shromážděné věnoval pohrobnívzpomínku
členům v tomto roce zemřelým pp. Josefu Malíkovi
a Pavlu Neumanovi, jejichž památce pocta vzdána
povstáním. Jednatelská zpráva obšírně pojednává o
příčinách, které překáží, že nemůže spolek intensivnější
činnosti se prokázati, mezi nimiž jest hlavně ta, že
hospodářské spolky nejsou soustředěny v jeden velký
hospodářský spolek okresní, který by mohutným
počtem členů, vynikaje zájmy hospodářskými vydatně
zastávati a tužby hospodářů k platnosti přivésti mohl.
Ku spolku přistoupilo v minulém roce 11 členů, 2
zemřeli, někteří, kteří neplnili své členské povinnosti,
za vystouple se považují, tak že čitá spolek 98 členů.
Výbor odbýval 8 schůzi. Zakročil s částečným zdarem
v záležitosti jatečního řádu a podal vyžádané do-
brozdání o navrženém řádu trhu dobytčího. Prostřed-
nictvím spolku umožněna plemenná stanice čistokre-
vního dobytka bádenského ve Zdanově u p. Jana
Kobese, a má též prostřednictvím spolku umístěn
býti býk plemeník v obecném dvoře domažlickém.
Také letos trvalo ve spolku sdružení hospodářů k
vzájemné podpoře v pádu porážky z nutnosti, který
případ letos dvakráte se stal. Zakoupen byl nový
secí stroj a jeden starší prodán v levné ceně místnímu
odboru Národní Jednoty Pošumavské pro ohrožený
Blížejov. Pro členy bylo na jaře i na zimu objednáno
strojené hnojivo a semena. Pokladnická zpráva p. J.
Miloty vykazuje jmění spolkové na penězích 648 31 zl.
Revisoři účtů seznali vedení knih v úplném pořádku a
souhlasící s pokladnickou zprávou. Knihovnická
zpráva p. Ant. Wimmra uvádí, že knihovna má 170
knih českých, 89 ročníků časopisů a 17 děl německých,
časopisů hospodářských se odbírá 10. Mimo jednotlivá
čísla časopisů bylo rozpůjčeno členům 75 knih. Všechny
zprávy byly bez námitky schváleny a jednotlivým
pánům funkcionářům díky vzdány. Dle programu
sledovaly rozhovory „o melioraci“ a „obilních skla-
dištích.“ Oba páni referenti p. Aug. Wimmer a p.
Josef Rádl věnovali předmětům svým velkou píli a
práci, pročetli mnoho článků o věcech těch jednajicích
a jejich vývody vzbudily v posluchačstvu živý zájem
a sledovány nerušenou pozorností. Viděti bylo z
věcného a střízlivého obsahu jejich přednášky, že
záleží jen na dobré vůli a ovšem také pilnosti, aby
takovým způsobem nahraženi byli mnozí „řečníci“
odjinud objednaní. Rozhovoru se súčastnili mnozí
členové zejména pp. J. Kobes, Jos. Ludvík, Ant.
Wimmer a jednatel. Usneseno: technická kancelář
zemědělské rady budiž požádána, aby v čas příhodný
vyslala inženýra, kterýž by určil, kde meliorace by
provésti se dala. Do té doby hospodáři nechť se hlásí,
pro které pozemky by si meliorační práce přáli,
aby se o nich zemědělský inženýr vyjádřiti mohl.
Obilní skladiště se uznávají za velmi výhodná a
potřebná. O zařízení takových se jedná po delší
dobu na Chrudimsku, v Čáslavsku a Lounsku. Jediné
obilní skladiště v Čechách jest německé — v Bilině.
Záležitost ta má se stále pozorovati, a až by česká
skladiště zřízena byla, o nich informace se státi. —
Hospodářský spolek v Kanicích navrhuje zřízení
nákupního družstva se sídlem v Domažlicích. Návrh
ten se přijímá, a za tou příčinou mají k poradě zvány
býti vůkolní hospodářské spolky. Z volných návrhů
přijat byl návrh pana Josefa Ludvíka, aby hospo-
dářské časopisy vyloženy byly v hostinci p. Ant.
Holuba.
Z Husova fondu v Praze. Na měsíc leden 1900
bylo uděleno podpor: v penězích 672 K, obědů 3630
v ceně 2032.20 K, úhrnem 2704.20 K. Podporováno
288 studujících, z nichž je 131 techniků, 71 právníků,
64 filosofů a 22 mediků. Doporučujeme tak lidumilný
spolek přízni všech uznalých lidí našich, kteří ne-
zapomínají na dorost náš akademický. Příspěvky
uveřejní každý český list.
Všeobecná sazba celní pro rakousko-uherské
území celní z roku 1882 vyšla právě u J. Otty v
Praze s vykonávacím předpisem a nařízením z roku
1899. Cena 13 korun.
„Pokrok“ ve státním rozpočtu za 50 let. Ra-
kouský státní rozpočet vykazuje za posledních 50 let
„pokrok“, nad nímž poplatníci tuze vzdychají. V roce
1850 zněl státní rozpočet pro celou říši takto: Příjmy
z přímé daně, nepřímé daně, ze státních statků,
z různých přijmů činily 197,443.372 zl. Vydání na
civilní správu, armádu, úroky státního dluhu činily
269,033.643 zl. Obnášel tedy schodek v roce 1850
pouze 71,590.271 zl. Na rok 1900 zní rozpočet: vy-
dání pro obě poloviny dohromady obnášeti budou
1.310,042.875 zl. Stouply tedy potřeby státu za 50 let
5 krát výše. Výdaje na vojsko, počítáme-li k tomu
27 millionů na zeměbranu a u Maďarů na honvedy
17 millionů zlatých, na četnictvo a policii pro obě
poloviny 16 millionů zlatých, obnášejí v roce 1900
jen 210 millionů zlatých. Roku 1850 bylo stát. dluhu
nominální hodnoty 1.669,839.069 zl. a z toho se za-
platilo téhož roku 46,196.131 zl. úroků pro obě polo-
viny. Na poplatnících rak. poloviny spočívá st. dluhu
4.350,351.863 zl. Úroků na rok 1899 na spol. státní
dluh jest 111.342.721 zl., na rak. dluh 62,113.489 zl.;
veškerá úrokování všech státních dluhů rakouské po-
loviny vyžadují na rok 1899 175,722.507 zl. Na státní
dluh obou polovin na rok 1900 činí výdaje 346 milli-
onů zl. Čisté úroky representují dohromady sumu
296 mil. zl. Všecko jde do kapes židovských baronů!
V roce 1850 platilo se na státní dluh 53.7 úroků a
za 50 let 346 millionů zl. výdajů na státní dluh. To
jest asi 7krát více. Veškeré státní příjmy za 1900
řádné i mimořádné dle rozpočtu v Rakousku činí
792,905 911 zl., v Uhrách 527,256.702 zl. V roce 1900
musí se v celé říši zaplatit daní 908.5 mil. zl., před
padesáti lety pouze 157 millionů, tedy za půl století
6krát více. Tak vzrostl náš „blahobyt“.
Z Národní Jednoty Pošumavské. V našem od-
boru se to hýbe. Výbor omlazený novými silami s
nadšením a radostí chápe se práce. Aby pak i člen-
stvo mělo podíl na nových myšlénkách pracovních
a přilnulo více k úkolům N. J. P., usnesl se výbor
ve schůzi dne 17. t. m., aby se konala dne 31. t. m.
schůze členstva, v níž by se pohovořilo důvěrně a
přátelsky o práci N. J. P, ve městě a okolí. O jed-
notlivých bodech schůze zahájí rozhovor čtyři členové
výboru. Nelze zapříti, že N. J. P. chová ještě ve
svém programu „veliký obor kynoucí novým úkolům
buditelské působnosti národa milovných osvícenců“
jak na poli národním, tak i hospodářském. Jest to
prvý pokus výboru seskupiti ve zdejším odboru N.
J. P. pracovníky, kteří působiti chtějí k společné
národní práci jak ve městě tak i zvláště v našem
Pošumaví. Jest kol nás rozseto několik míst ohro-
žených a spících dosud, která potřebují naší přátelské
podpory a obětavé součinnosti. Aby město naše bylo
v náležitém kontaktu se svým okolím, abychom pra-
covali svorně a shodně, jest v nynější době zvláště
potřeba. Jen činorodá, úsilovná práce povede k vý-
sledkům! Doznati se musí upřímně, že okolí a město
musí pracovati společně a soustavně, že máme velké
společné zájmy. Musíme pracovati k tomu, aby padly
konečně ty předsudky, které zamezují zdravý, spo-
lečný postup. Jest poukazováno na to častěji, že
jest potřeba intensivnější práce v našem odboru, nuže
zde zveme každého, kdo to uznává, aby přišel a
posílil úzký kroužek, kterému na vůli nechybí. Vo-
láme upřímně ku každému: přijď mezi nás a přispěj
myšlénkou i prací k čilejšímu tempu v našem odboru.
Ve velmi pozoruhodném díle A. Hubky „Naše men-
šiny a smíšené kraje na českém jihu“ jest vytknuto
na stesky „Domažlice neplní důležitý úkol osvětový
i hospodářský, který je jim určen. Jsou město bo-
haté, plné intelligence, ale pracovníků je velmi po
řídku. Venkov je ponechán sám sobě, nejvýš že
některý z horlivých Domažličanů uspořádá tam jednou
za dlouhý čas nějakou přednášku. A nelze přece
upříti, kdyby Domažlice počínaly si čileji a vůči
venkovu svědomitěji, že bychom na Domažlicku dě-
lali zcela jiné pokroky než dějí se dnes.“ Ač výtka
tato není zcela správná, přece nelze neuznati, že je
na ní něco pravdy. Doufáme, že intelligence naše
vezme si k srdci tento skrytý appell, a že dostaví
se do schůze, a nenechá na sobě výtku, že se vzda-
luje práce osvětové a národní. Členská schůze od-
boru dne 31. t m. pořádaná, k níž členové i hosti
jsou vítáni, budiž shromáždištěm všech přátel N. J.
P. bez rozdílu stran i povolání. Dokažme, že chceme
pracovati, že máme dobrou vůli a nenechme osamo-
cený jen úzký kroužek, rozmnožme pevný, sražený
šik harcovníků ve městě a kraji našem. Společná
práce bude nás síliti a povzbuzovati k další utěše-
nější činnosti — ku práci ve skupině odborů na
Domažlicku.
H.
Duchovenské. Dp. P. Kašpar Rank, farář
v Prostiboři, ustanoven za faráře v Bližejově; dp. P.
Jan Sklenář, administrator v Bližejově ustanoven
za administratora v Prostiboři.
Úmrtí. V pátek dopoledne zemřel zde ve věku
73 roků p. Matěj Pachl, c. kr. finanční komisař
na odpočinku.
Z veřejné knihovny. Podle usnesení poslední
schůze výboru bude čítárna otevřena v pátek na
místě ve čtvrtek, takže bude nyní čítárna otevřena
ve středu, v pátek, v neděli a svátek. V čítárně vy-
kládá se nyní přes 120 časopisů.
Z Nové Kdýně. Při valné hromadě Měšťanské
besedy, jež konala se dne 7. ledna, zvolen předsedou
na místo p. Ad. Křižka, jenž hodnosti té se vzdal,
p. JUDr. Braun, advokát. místopředsedou p. Ferd.
Tšída, jednatelem p. K. Seidenglanz, pokladníkem
a knihovníkem p. K. Jaške; do výboru pp.: Ad.
Křížek, Edm. Žákavec, Dr. Reiner, L. Vogel a Jos.
Osvald. K návrhu p. Ferd. Tšídy věnováno veřejné
čítárně 10 K.
Městské průmyslové museum pro západní Čechy
v Plzni uspořádá v nejbližší době následující odborné
přednášky a sice: V nedělích dne 28. ledna a 11.
února přednášeti bude pan profesor Dr. Antonín
Šnajdauf: „O uměleckém průmyslu a jeho poměru
k umění vůbec“. (Dvě přednášky). V nedělích dne
25. února a 11. března (ve dvou přednáškách) po-
jedná pan Frant Kundrát, městský chemik: „O dě-
jinách osvětlování se zřetelem na moderní vymože-
nosti“. Přednášky tyto odbývati se budou ve velké
zasedací síni obecního zastupitelstva na radnici plzeň-
ské. Začátek v naznačené dny vždy o 3. hod. odpol.
Bezplatný vstup každému volný.
Masopust v Domažlicích a okolí. Věneček tělo-
cvičné jednoty „Sokol“ 20. ledna „u Černého koně“.
— Věneček Řemeslnicko-živnostenské jednoty 28.
ledna „u Šumavy“. — Věneček Měšťanské besedy
1. února „u Černého koně“. — Ples národní dělnické
besedy „Petr Fastr“ 4. února „u Černého koně“. —
Ples dobrov. sboru hasičského 11. února „u Černého
koně“. — Ples „přátel myslivosti“ 17. února „u Čer-
ného koně“. — Ples dobrov. hasičského sboru v Ou-
jezdě 21. ledna v hostinci p. J. Chmelíka — Spo-
lečenský ples 21. ledna v hostinci p. Stan. Sedláka
v Škrchlebech. — Taneční zábava 21. ledna v hos-
tinci p. Jana Steispala v Babyloně. — Ples Měšťanské
besedy v Nové Kdýni dne 11. února.
V masopustním období doporučuje nevěstám
dobročinný a vlastenecký spolek paní a dívek „Bo-
žena Němcová“ v Domažlicích své výrobky vyzna-
menané čestným diplomem s právem ražení zlaté
medailie na výstavě v Berouně r. 1899. Vkusné a
laciné prošívané ložní přikrývky všech možných
druhů i barev, plněné buď čistou ovčí vlnou neb
jemnou vatou na skladě chová neb v brzku dle přání
zhotoví. Hojný výběr těchto nalézá se ve výrobně
řečeného spolku, dolejší dům civ. inž. p. F. Peka.
Cenníky na požádání ochotně se zašlou.
První ples dělnictva zdejší továrny na stroje a
slevárny p. J. Kauba, pořádaný v sobotu 13 t. m.
v hotelu „u Šumavy“ vydařil se nade vše očekávání
skvěle. Zásluhou příznivců i pořadatelů byly místnosti
skorem přeplněny. Dvorana hotelu byla jednoduše,
ale vkusně dekorována. V průčelí vypínala se socha
„Práce“ a postranní stěny vyplněny šťavnatou zelení
svěžích květin a palem, mezi nimiž rozestaveny ale-
gorické sochy. Pěkně vyjímala se skupina odlitků
různých kol, znázorňující strojnictví. Chef firmy při
vstupu do sálu za zvuků „Kde domov můj“ srdečně
byl vítán pořadateli. Bujný rej taneční při dobře se-
hrané hudbě hasičské potrval do pozdních hodin
ranních a zanechal u všech účastníků milou vzpomínku.
Čistý výnos věnován byl dobročiným účelům.
Zasypaní horníci. V Ondřejově šachtě v uhelných
dolech nedaleko Staňkova, náležejících belgické do-
lovací společnosti, byl jeden horník sřítivším se
klenutím zasypán. Ačkoliv ihned učiněno opatření a
pracováno bylo k vysvobození zasypaného s velikou
opatrností, sřítilo se klenutí to ještě hlouběji, při
čemž zraněny ještě dva dělníci. Na štěstí však byli
všichni tři zachráněni. Zranění jejich je lehké.
V návalu choromyslnosti. Staňkovský sklenář
Václav Eger, na němž pozorovati bylo již delší dobu
známky šílenství, odešel před několika dny ku svým
rodičům do Brnířova, odkudž ve středu opět se
vracel, chtě přes Domažlice do Staňkov se dostati.
Starší bratr se švagrem stopovali jej až do Domažlic,
kdež ho ve čtvrtek v noci za pomoci policie ještě
hledali. Tutéž noc však přišel na strážnici p. V.
Rádl, hostinský u dráhy řka, že má jakéhosi nezná-
mého člověka zavřeného v maštali, kterého zavřel,
poněvadž rozbíjel v jeho stavení a v sousedství
okna: vytloukl mu totiž 6 tabulí, p. J. Hruškovi,
obchodníku u dráhy 7 tabulí, p. J. Šneidrovi, hostin-
skému 13 tabulí. Nešťastný muž, v němž poznán
sklenář Eger, přiveden byl pak na strážnici a ráno
vlakem přáteli jeho odvezen do Staňkov. Po vytlučení
oken pravil, že to nic nedělá, že má doma skla dost,
spraví prý všechno. Nebohý muž léčen byl již před
dvěma lety v Dobřanech, jest 33 roků stár a otec
čtyř dítek.
Náhlá smrt. Minulou neděli večer raněn byl mrt-
vicí 67tiletý výměnkář Veber (hořejší Ledvina) v Ou-
jezdě. Týž chtěl se u večer ten podívati na skočnou
mládež, jež v hospodě „u Chmelíka“ byla křepčila,
na cestě však překvapila jej smrt. Ubohého starce
našli ve tmě co stuhlou mrtvolu.
Utonul. Večer dne 4. ledna na cestě z Meclov
do Ronšperku zabloudil v podnapilém stavu ronšperský
obuvník, jenž znám byl v okolí pod jménem „Maxen-
schuster“. Nebohý bloudil v lukách a přišed až k po-
toku upadl do něj po hlavě. Mrtvola jeho nalezena
byla druhý den a odvezena do úmrčí komory
ronšperské.
Na výroční dobytčí trh v Klatovech v úterý dne
16. ledna 1900 odbývaný, přivedeno bylo 1264 kusů
hovězího dobytka a 108 koní. Obchod byl čilý.
Dělnictvo továrny na stroje a slévárny p. J. Kauba
v Domažlicích, vzdává tímto slav. Řemeslnicko-
Živnostenské Jednotě v Domažlicích
srdečné díky za laskavé zapůjčení sochy „Práce“ k
dekoraci sálu.
Plesové hedvábné roby zl. 6.30
a výše! — 14 metrů! prosto poštovného a cla! Vzorky obratem;
taktéž od če ného, bílého a barevného „Hennebergovo hedvábí“
od 45 kr. do zl. 14.65 za metr.
Továrna na hedvábí G. Henneberg
(c. k. dvorní dodav.) Zurych.
Týdenní trh v Domažlicích dne 18. ledna 1900.
Prodáno za cenu
Přivezeno bylo
I. tř. II. tř. III. tř.
K.  h. K. Ih.
K. Lh.
46 16
—
15 50
Pšenice. . MC.
—
13 50
53
14
Žito . . . . „
—
14
50
62
Ječmen . . „
15
31
—
Oves . . . „
50
11
10
—
—
Hrách. . . „
—
—
—
—
—
Brambory 1 p.
—
—
—
Zelí . . . . kopa
—
Seno . . . q
6
6
80
—
4
—
Sláma . . q
60
3
Máslo. . . kg
1
80
Vejce . . . kopa
4 80
Vepřů odstávčat přihnáno 67 a prodáno 56.
Kovářského pomocníka
české národnosti přijme Jakub Šimánek v Neumarku,
kdež má příležitost naučiti se německé řeči.
14
—
—
—
—
—
—
—
—
—
—
—
—
—
—
—
—
Muzeum Chodska v Domažielch
