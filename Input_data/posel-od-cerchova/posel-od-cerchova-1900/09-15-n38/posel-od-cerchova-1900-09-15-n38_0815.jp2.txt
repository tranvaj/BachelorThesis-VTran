Ročník XXIX.
V Domažlicích dne 15. září 1900.
Číslo 38.
POSEL OD
Vychází každou sebotu o 4. hodině odpoledne v knihtiskárně Emanuela Prunara na
náměstí a stojí:
Poštovní zásylkou:
Pro Domažlice:
v Rakousku čtvrtletně 2 koruny 20 haléřů
čtvrtletně.
1 korunu 80 haléřů
2 koruny 46 haléřů
za hranice„
7 korun 20 haléřů.
ročně .
do Ameriky „2 koruny 72 haléřů.
Donáška do domu ročně 48 haléřů.
Domažlický týdenník.
ČERCHOVA.
Dopisy, inseráty a předplatné peníze buďtež zasílány redakci franko.
Reklamace nezapečetěné se nefrankují. Dopisy bez podpisu se nepřijímají, rukopisy se
nevracejí. Plat inserátů obnáší za řádku třísloupcovou poprvé 3 kr., za každé následující
uveřejnění 2 kr., a platí se hned při objednání.
Jednotlivá čísla se prodávají po 20 haléřích.
Sjezd samosprávného úřad-
nictva z království Českého
ve dnech 7., 8. a 9. září 1900 v královském
městě Domažlicích.
Již na patnáctý rok shromažďují se naši vlaste-
nečti obecní a okresní úřadníci v předních českých
městech, aby porokovali o zájmech svých, totožných
se zdárným vývojem české samosprávy, na níž našemu
národu tolik záleženo býti musí. Vedle šetření a stře-
žení těchto snah přísluší Jednotě samosprávného úřad-
nictva českého domáhati se oprávněného požadavku
úpravy právních poměrů samosprávného úřadnictva
zákonem zemským a každý, kdož poctivě smýšlí se
svou obcí, se svým okresem, uznati musí nutnost
tohoto požadavku Jednotou kladených. Má-li samo-
správa česká vzkvétati, musí míti řádné kvalifikované
úřadnictvo, a váží-li si naše obce a okresy své samo-
správy, musí jim na tom záležeti, aby inteligentní
pracovníky získaly. Jsme přesvědčeni, že nastalo u
nás na mnoze již poznání nutnosti nápravy a doufáme
proto také, že Jednota blahodárné poslání své vykoná.
Sjezd letošní byl opět neobyčejně četně navštíven
ze všech končin vlastí českých, a co nás nejvíce po-
těšilo, byla srdci našemu tak milá přítomnost depu-
tace Jednoty samosprávných úřadníků markrabství
moravského. Na západě českém zvoleny k velkému
letošnímu sjezdu naše Domažlice, na kteréž
s hrdostí poukazujeme, jako na věrnou pohra-
niční stráž českou. Proto také v četném počtu sešli
se kolegové a jich dámy již v pátek v staroslavných
Domažlicích, kde sjezdový výbor, s upřímnou ochotou
hostům ve všem přišel vstříc. V pátek večer uspořádán
byl koncert v hotelu „u Černého koně“, k němuž se
dostavili zástupcové města, okresu a spolků, jakož i
četní hosté. Povznesenou náladu zvýšilo přednesení
původních písní chodských a deklamace.
Druhého dne sjezdu konala se ráno návštěva
památností města. Město bylo ozdobeno slavnostně
prapory. Na náměstí poutaly účastníky skvělé barvy
národního kroje žen a dívek chodských z celého okolí
do Domažlic do kostela jdoucích. Pozornost vzbudilo
městské museum svými bohatými sbírkami, jež pro
význam zdejšího okolí mají cenu nevšední.
V zasedací síni městského zastupitelstva konala
se o 10. hod. dop. slavnostní schůze za přítomnosti
112 členů Jednoty, mnoha hostí a dam, kterou zahájil
předseda Jednoty p. dr. Jan Uchytil, úředník okr.
výboru na Král. Vinohradech. Vyslovil potěšení nad
četnou účastí členstva a za hlučných projevů vděku
konstatoval s potěšením, že jsou sjezdu přítomni také
kolegové moravští. (Byli to pp.: Josef Jančík,
obecní tajemník z Kojetína, předseda moravské Jed-
noty samospr. úřadníků, Emanuel Valníček, ta-
jemník města Jaroměřic, jednatel moravské jednoty
a obecní tajemník města Kumžáku J. Koffer).
Z obcí a okresů českých byly zastoupeny na
sjezdu samosprávné korporace z těchto míst:
Praha, Domažlice, Plzeň, Česká Třebová, Tábor,
Bráník, Čáslav, Král. Vinohrady, Český Brod, Votice,
Přeštice, Nusle, Sušice, Mezimostí-Veselí, Hořovice,
Libochovice, Libeň, Poděbrady, Hořice, Slaný, Nová
Kdýně, Hradec Jindřichův, Březnice, Soběslav, Vel-
vary, Plánice, Sedlčany, Jilemnice, Pardubice, Kleneč,
Jičín, N. Brod, Týn nad Vltavou, Tejnka, Bakov,
Mirovice, Vodňany, Klatovy, Postřekov, Nové Benátky,
Chrastavice, Mnichovo Hradiště, Pelhřimov, Lomnice
n. L, Blatná, Písek, Vršovice a Žižkov.
Starosta Jednoty, zahájiv sjezd, představil shro-
mážděným starostu obce Domažlic pana Hanu, sta-
rostu okresu domažlického pana MUDr A. Steidla,
zástupce vlády p. okr. hejtmana G. Kraffera,
především pak pp.: posl. Dr. Emanuela Dyka, Jos.
Kováříka a Františka Schwarze, v němž
vítal zároveň přední autoritu české samosprávy, zakla-
datele Jednoty a dlouholetého jejího předsedu, jenž
povždy vzorně vedl sdružení samosprávných úřadníků,
kteří jej s pýchou jmenují svým kolegou.
Na to děkoval pan dr. Uchytil za uvítání, jehož
se dostalo účastníkům sjezdu ve městě slavnostně
vyzdobeném a za vlídnou ochotu všeho občanstva.
Pan purkmistr Petr Han a vítal pak samosprávné
úřadnictvo jménem města. Poděkoval Jednotě za to,
že právě Domažlice ku sjezdu si zvolila, konstatoval
s potěšením četnou účasť dam a za hlučného souhlasu
hostí lichotivě akcentoval význam samosprávného
úřadnictva pro autonomii a pro život národní.
V témž smyslu mluvil za okres p. dr. Steidl,
položiv váhu na to, že ku sjezdu zvoleno bylo Chodsko,
území tak svérázné a autonomně důležité. — Samo-
správné úřadnictvo nazval řečník „sloupem a duší
samosprávy“.
Předseda schůze poděkoval za tyto projevy zá-
stupcům obce i okresu, jež přijaly protektorát sjezdu,
a požádal pak místopředsedu Jednoty pana Kurku,
tajemníka obce nuselské, aby převzal řízení schůze,
poněvadž on sám uvázal se v přednášku, jež byla
pak hlavním předmětem sjezdové konference.
Pan JUC. Kurka, přejímaje předsednictví, pro-
hlásil, že debatu o obsahu předsedovy přednášky
připustiti nelze a vyzval členy, aby si eventuelní ná-
mitky reservovali pro valnou členskou schůzi, jež
v době blízké konána bude.
Předseda jednoty a schůze, p. JUDr. Jan Uchy-
til, přednášel pak „O upravení právních poměrů
úřadnictva samosprávného“.
Snesl bohatý materiál, upravený se vzornou lo-
gickou přesností v celek formou ušlechtilý a obsahem
důmyslný. — Vylíčil historii pokusů, jimiž se dosud
domáhalo soukromé úřadnictvo, aby jeho soukromo-
právný poměr služebný upraven byl na základě práva
veřejného a podrobně rozebral zákonné osnovy, jež
vypracovala k cíli tomu Jednota samosprávných úřad-
níků i zemský výbor království Českého.
Příčiny, jež dosavadním návrhům na úpravu
právních poměrů samosprávného úřadnictva překážkou
byly, objasnil pan doktor postupem vzorně logickým
a jasným.
Zejména bystře dotkl se stanoviska velkostatkářů
a Němců na sněmu zemském proti reformním těm
osnovám. U prvních přičítá neochotu zejména tomu,
že tu rozhodují finanční momenty největších poplat-
níků — u druhých pak obavé, aby pevně organiso-
vaný a lépe situovaný sbor inteligentního samospráv-
ného úřadnictva tak neposílil posici českou, aby Něm-
cům pevný ten šik příliš nebezpečným se nestal.
Obšírně vysvětlil řečník obsah nové osnovy zá-
kona, kterou Jednota podala, i té, kterou letos vy-
pracovala sněmovní komise. Uznal loyalně, že komise
zemského sněmu skutečně reformu neblahých poměrů
samosprávného úřadnictva provésti se snaží, a že
také požadavky Jednoty ve mnohém respektuje —
ale, probíraje pak nejzávažnější paragrafy, dokázal,
že osnova sněmovní komise na mnohých místech
zůstavuje volné pole dosavadní neurčitosti ve slu-
žebních smlouvách autonomních úřadníků, i libovůli
v otázkách disciplinárních, gážovních, postupních a
jiných.
Vyčerpav — byť i stručně — veškeré momenty,
jež je nutno opraviti — s imponující právnickou
obratností vysvětlil závady zákona, který sněmem
projednán býti má.
Učinil tak ve smyslu momentů svrchu zmíněných
i v příčině požadavků pensijních a zejména co do
závaznosti pevných služebných kontraktů, přispůso-
bených normám, jež platí pro úředníky státní.
Přednáška, vystihujíc otázku právních poměrů
samosprávného úřadnictva detailně a energicky, vy-
volala častý souhlas shromážděných jenž na konec
vyvrcholil v pochvalu hlučnou a dokonale zaslouženou.
Bylo zjevno, že účastníkům sjezdu řečníkovy
vývody ze srdce šly a že přítomní ochotně respekto-
vali také ten názor páně Uchytilův, dle něhož dobře
míněné výtky cennější jsou, než plané lichocení.
Tresť požadavků, řečníkem důvtipně odůvodně-
ných, byla pak shrnuta v resoluci, kterou přečetl
jednatel Jednoty, pan Antonín Materka, tajemník
obce vršovické.
Resoluce ta zněla takto:
1. „Žádáme, aby správní výbor Jednoty do pří-
štího zasedání sněmu král. Českého vypracoval novou
petici, v níž by požadavky naše za změnu osnovy
Zemského výboru, týkající se upravení služebních
poměrů úředníků okresních podrobně byly vytčeny,
se žádostí, aby osnova ta v nynější její úpravě jak
vyšla z porad komise sněmovní pro záležitosti obecní
a okresní, schválena nebyla, aby tato osnova nebyla
vzata za vzor pro stejné upravení poměrů úřadníků
obecních; petice tato budiž sněmu zemskému podána
jakmile k jednání svému opět se sejde.
2. Žádáme, aby správní výbor obrátil se na
slavný Klub velkostatkářů s odůvodněnou žádosti za
podporu našich oprávněných požadavků, a aby také
naši veškerou českou žurnalistiku požádal o všemožnou
podporu snah našich, dokud služební poměry naše
způsobem zákonným upraveny nebudou.
3. Dále žádáme, aby správní výbor Jednoty
zvláštním podáním obrátil se na všechna města a
okresy, při nichž úřadníci zřízeni jsou, s důtklivou
žádostí, aby korporace tyto poměry úřadníků svých
upravily dle vzorců služební smlouvy Jednotou vypra-
covaných, aby upravily jim vzhledem k nynějším
změněným poměrům drahotním a vzhledem k úpravě
platu úřadníků státních služební požitky jejich způ-
sobem přiměřeným, zejména aby zvýšování služného
dálo se, jak to již u některých korporací zavedeno
jest, po uplynutí tří let, a nikoli teprvé pěti let služby.
Když resoluce shromážděnými jednomyslně při-
jata byla, přihlásil se ke slovu posl. Frant. Schwarz.
Vyslovil souhlas s požadavky kolegů svých a
prohlásil jménem klubu posl. nár. strany svobodo-
myslné, že návrhy Jednotou učiněné bedlivě uváženy
budou delegací českou, jež ochotně uznává svrcho-
vanou jejich důležitost právě tak, jako veliký význam
samospr. úřadnictva v životě národním a že také o
provedení návrhů těch, pokud možno bude, všemi
silami se zasadí.
Řečník označil za příčinu dosavádních neúspěchů,
s nimiž návrhy se potkaly, stanovisko vlády, která
se snaží učiniti autonomní úřadnictvo pomocí t. zv.
„přenesené působnosti“ od sebe odvislým. Toto sta-
novisko jest ovšem naprosto nepřijatelné — což řečník
výmluvně a pádně akcentuje — ale právě proto způ-
sobuje obtíže, jež předem odstraniti nutno. Zemský
výbor pak snaží se všemožně, aby v té příčině spra-
vedlivým požadavkům samospr. úřadnictva vyhověl
a sněm král. Českého přičiní se prostředky přístup-
nými o souhlas všech svých stran, aby palčivá tato
otázka v brzku došla příznivého vyřízení, jemuž řečník
za hlučného souhlasu všech přítomných zdar provolává.
Když dozněl mocný ohlas vyvolaný duchaplnými
vývody posl. Schwarze, přečetl jednatel Jednoty
pozdravné depeše a přípisy, jež zaslaly sjezdu:
Výkonný výbor národní strany svobodomyslné,
Spolek zemských úřadníků král. Českého, Okresní
výbor v Plzni, Úřadnictvo král. města Pardubic,
Okresní výbor v Libochovicích a Zemská jednota
soukromých úřadníků v král. Českém.
Tím byl program sjezdové konference vyčerpán
a předseda před polednem uzavřel schůzi vřelým
díkem za interes a pozornost všech účastníků.
O poledni odbýván banket v sále hotelu „u Čer-
ného koně“, při němž koncertovala kapela střelecká.
Předseda Jednoty p. dr. Uchytil, vzpomínaje
slavné historie města Domažlic, připil statečnému
jeho občanstvu a representaci města.
Purkmistr domažlický p. Petr Hana toastem
svým vyslovil hold poslanci Františku Schwarzovi,
nejpřednějšímu bojovníku české autonomie a připil
pak úřadnictvu samosprávnému, oceniv význam jeho
pro správu autonomních sborů i pro práci národní.
Místopředseda Jednoty p. JUC. Kurka, pou-
kázav také na hospodářskou výši Domažlic, připil
zástupcům okresu jako vůdcům chodského lidu.
Za projev ten poděkoval starosta okresu domaž-
lického p. MUDr. A. Steidl, pamětník a účastník
prvních projevů vlasteneckého nadšení po roce osma-
čtyřicátém. Ujistiv shromážděné za nadšeného souhlasu,
že Chodové práv svých nikdy nezadají, toastoval
pak na zdar a slávu Jednoty samosprávných úřadníků.
Jednatel Jednoty, pan kontrolor Materka
s potěšením konstatoval, že žádný sjezd Jednoty
S přilohou.
