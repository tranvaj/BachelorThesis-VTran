tak četně nebyl obeslán jako tento, jenž volal členstvo
do krásných krajů chodských, načež připil kolegům,
kteří z Moravy ku sjezdu zavítaly. (Hudba hraje
„Moravo, Moravo“ a nadšení dostupuje vrchole.)
Za vřelá slova páně jednatelova děkuje předseda
Moravské jednoty samospr. úřadnictva, p. tajemník
Jančík z Kojetína.
Pan Milinovský, měst. tajemník z Čáslavi,
připíjí dámám, které přítomnosti svou sjezd ozdobily
a toastuje ohnivým přípitkem — tu humoristickým,
tu vlastenecky horoucím — „krásnému pohlaví“.
Pan JUDr. Uhlíř, tajemník okresu čáslavského,
toastem vděčným a plným nadějí připíjí klubu po-
slanců Národní strany svobodomyslné, za něž slíbil
sjezdu posl. Fr. Schwarz intensivní podporu snahám
samosprávného úřadnictva po úpravě jejich právních
poměrů.
Poslanec Schwarz, povstávaje pak ku pří-
pitku, pronáší za napjaté pozornosti všech přítomných
delší řeč, ve které nejprve vědomím poctivě naplněné
povinnosti skromně odmítá od sebe slova nadšené
pochvaly, jimiž jej zahrnul pan purkmistr Hana a
přeje si, aby každý u nás ve práci pro dobro národa
povinnost viděl, kterou bez nároků na uznání, vděk
neb odměnu konati sluší. — Na to děkuje řečník
za přípitek, pronesený klubu poslanců svobodomysl-
ných, ujišťuje znovu přítomné, že klub jejich reformní
snahy silami nejlepšími podporovati bude, ale upo-
zorňuje na obtíže se strany Němců, jejichž souhlasu
dosíci třeba, aby vláda osnově sankce neodepřela.
Pak vrací se proslulý řiditel okresu plzeňského
nově k lichotivému uznání své práce a prohlašuje za
bouřlivého potlesku, že za úspěchy ty svému povolání
děkuje. Jako dlouholetý úřadník samosprávný poznal
nejen přání lidu, ale také prostředky, jimiž těm po-
žadavkům vyhověti lze. Vzpomínaje pak, co vykonali
u nás samosprávní úřadníci tím, že v lidu vlasteneckou
hrdost i touhu po hospodářské samostatnosti pro-
bouzeli — připomíná co jim v budoucnu konati při-
sluší a shrnuje v té příčině vůdčí úkol samosprávného
úřadnictva v péči o to, aby budili v lidu znalost
politických práv i povinností s toutéž horlivostí, s kte-
rou budili v něm dříve vědomí národní.
V nynějším obratu politickém vidí řečník pro
národ náš novou „zkoušku ohněm“, je však přesvědčen,
že ze zkoušky té vyjdeme vítězně, pokud síla, nad-
šení a svornost českého lidu vládě imponovati bude
a na dále jí připomínat, že v ničem závažném nelze
bez nás jednati státu rakouskému, který s poplatnou
silou národa našeho, s bohatstvím země české a
s vysokou inteligencí bohatě nadaného lidu českého
za všech okolností počítati musí. — Řečník, dotýkaje
se právě prohlášeného rozpuštění rady říšské, vzpo-
míná voleb „deklarantských“, jež vzbudily podiv celé
Evropy, přeje si, aby zjev podobný vrátil se nám
teď, a oceniv váhu situace, znovu připomíná autonom-
ním kolegům svým, jak významné nadešly chvíle. I
připíjí pak tomu, aby samosprávné úřadnictvo s toutéž
horlivosti a láskou, s kterou dbá o dobro a čest stavu
svého, zasazovalo se i na dále o dobro a čest národa.
Do bouře potlesku, jenž následoval po řeči posl.
Schwarze, hřmějí z orkestru zvuky písně „Hej
Slované!“ a účastníci sjezdu, opouštějíce v náladě
povznesené besední dvoranu, řadí se do skupin k vy-
cházce „na Hrádek“, ku pomníku Jana Sladkého-
Koziny.
Staroslavná chodská obec Oujezdo nádherně se
vyšňořila ku přijetí milých hostí. U slávobrány pak,
zřízené při vchodu do vsi, shromáždily se dívky
chodské i junáci v krásném starodávném kroji svém.
Prostými, ale tu dojemnými a tu zas hrdě muž-
nými slovy vítal samosprávné úřadníky do své obce
oujezdský starosta p. Mat. Votruba, sám jsa
v kroji chodském a po boku maje stařičkého Matěje
Příbka, kmeta téměř 90letého, jenž oděn jsa v dlou-
hou šerku chodskou, ve vrásčité pravici pevně třímal
starý prapor „Psohlavců“.
Na řeč starostovu několika vřelými slovy odvětil
pan dr. Uchytil, načež hnul se malebný průvod,
vedený dudáckou hudbou chodskou nahoru „Na Hrá-
dek“, ke Kozinovu pomníku. Tu položil na balvany
pod mohutnou sochou starosta jednoty pan dr. Uchytil
nádherný věnec z vavřínu a palmy, na jehož ohrom-
ných červenobílých stuhách skvěl se nápis:
„Statečnému obhájci práv lidu Chodského —
Jednota samosprávných úřadníků“.
Krásný tento akt povinné úcty ku slavnému
mučedníku bojů za uznání občanské svobody provázel
předseda Jednoty vzletným proslovením, načež místo
učinil poslanci Fr. Schwarzovi, který tu v hrdé
výši pod pomníkem Kozinovým nadšeně promluvil
k lidu chodskému. Vzpomínaje na pomník Veverkův
v rodišti svém, připomenul, kterak onen pomník na
východě a tento na západě českém hlásají českému
lidu slavný příklad mužů velikých, kteří z rodu sel-
ského vyšli, aby učili národ svůj i všechen lid, kterak
sluší vzdělávati půdu rodnou a kterak ji hájit. Pak
vyložil řečník mohutný význam Kozinovy památky,
jež okazuje nám, „že není ani chvalno, ani potřebno
cizím pánům sloužit a robotovat pro jiné národy!“
Mužná tato slova vzbudila ovšem mocný jásot,
jenž ozval se znovu, když poslanec Schwarz na
konci řeči své vyzval shromážděné ku slibu, že po
příkladu chodského hrdiny, jenž tu na věčnou paměť
české krále střeží, neustanou v boji za svoje svatá
práva, dokud boj ten neskončí vítězstvím!
Po řeči Schwarzově rozešli se účastníci po
výšině Hrádku, aby se buď veselili při zvucích ha-
sičské hudby, která již dříve vyšla průvodu z temene
Hrádku vstříc, anebo aby se těšili pohledem na mládež
chodskou, jež tančila, zpívala a výskala při svých
dudách, oplývajíc bujarostí, zdravím a silou.
Mnozí pak kochali se nádherným rozhledem
s výšin Hrádku, užívajíce neunavné laskavosti jedna-
tele domažlických turistů pana M. Duffka, který
ochotně vyhlídku vysvětloval a poměry kraje chod-
ského líčil.
Při návratu k Domažlicům navštívili účastníci
v Oujezdě rodný statek Jana Sladkého-Koziny, na
němž hlásá deska pamětná, že tu sídlel nesmrtelný
hrdina chodský „na zboží otců svých“.
Večer strávili účastníci po různu v Domažlicích
a sešli se pak v neděli o půl 6. ráno před domaž-
lickou radnicí, kde uchystal povozy místní sjezdový
výbor, jsa ve všem pečliv dobra hostí svých. Horlivým
jednatelem komitétu toho osvědčil se tajemník města
Domažlic, pan Jan Fastr.
Dlouhá řada asi dvaceti kočárů, uzavřená vyzdo-
beným žebřinovým vozem, odvážela pak účastníky
sjezdu k Caparticům. Odtud odbočili výletníci pěšky
lesní cestou na témě Čerchova, kde v chýši Pasov-
ského výborně posnídali a kde jim byl na rozhledně
opět neunavným ciceronem pan Max Duffek.
Od rozhledny sešli výletníci buď cestou „plzeň-
skou“, anebo po hřebeně okolo České studánky do
České Kubice, kde v pensionátě „Krásnohorská“
odbýván společný oběd.
Zde bavili se pak účastníci sjezdu s hosty pen-
sionátu a s občany domažlickými i s Čechy z okolí,
kteří v počtu přehojném přišli pobesedovat se zástupci
české samosprávy.
Sjezd jednoty, dařený přízní pohody, spěl ke
konci.
Veleba hor šumavských a nádhera lesů potěšila
všechny výletníky a spůsobila povznesenou náladu,
na kterou všichni budou jistě rádi vzpomínati. Jedna
část účastníků podnikla ještě další cestu po Šumavě
kdežto druhá část rozjela se na všechny strany do
svých domovů se slibem všech na shledanou na příštím
sjezdu.
O zdar výletu toho získal sobě velkých zásluh
místní sjezdový výbor, zejmena pp.: Jan Fastr,
městský tajemník, dr. Josef Musil, okresní tajemník
a Max Duffek, soukromník.
Zprávy různé.
Volby do rady říšské v království Českém, jež
rozpuštěna byla dne 7. září 1900, budou se konati:
1. Volby poslanců všeobecné třídy voličské (V. kurie)
v celé zemi dne 3. ledna 1901; 2. volby poslanců
obcí venkovských v celé zemi dne 8. ledna 1901;
3. volby poslanců měst v celé zemi dne 10. ledna
1901; 4. volby poslanců komor obchodních a živno-
stenských v celé zemi dne 12. ledna 1901 a 5. volby
poslanců voličské třídy držitelů velkých statků v celé
zemi dne 15. ledna 1901.
Tábor lidu z Pošumavi, který uspořádán bude
v neděli dne 23. t. m. v městě Přešticích, slibuje
býti dle zájmu, jenž se pro něj ve všech vrstvách
lidu jeví, mohutnou manifestací celého Pošumaví.
— V den táboru uspořádán bude v Přešticích průvod
spolků a banderií. Jak se proslýchá, hodlají Chodové
od Domažlic se svým praporem táboru se súčastniti.
Národně-sociální dělnictvo z Plzně, Klatov, Merklína,
Nýřan, Domažlíc atd. přislíbili již účastenství. —
Dosud přihlášeni jsou tito řečníci: Dr. Edv. Grégr,
redaktor V. J. Klofáč, redaktor Jiří Stříbrný a JUDr.
Lad. Machač.
K volbám obecním v Domažlicích. Jelikož proti
volbám nového obecního zastupitelstva v době zákonem
předepsané nijakých rekursů podáno nebylo, konána
bude volba starosty a radních ve středu dne 19. září
o 2. hod. odpol.
Věstnik duchovenský. Dp. Ant. Miláček,
katecheta ve Staňkově, syn říd. učitele n. odp.
v Klatovech, ustanoven za osobního kaplana v Kla-
tovech. — Novosvěcenec dp. Jos. Zahrádka
z Čachrova, ustanoven byl za osobního kaplana
v Bukovci u Staňkova.
Úmrtí. Dne 7. t. m. zemřel v Milavčich u Do-
mažlic ve vysokém věku 86 roků pan Vojtěch
Bittner, otec p. J. Bittnera, bývalého člena
činohry Národního divadla.
Heslo „svůj k svému“ a Maďaři. Mezitím co
se u nás ve schůzích lidových mluví a pořád jen
mluví o provádění hesla „svůj k svému“, Maďaři
dle něho již jednají. Zemské ústř. spolky odborné
a kupecké vyzývají všecky obchodníky uherské, aby
na příště jen domácí výrobky uherské kupovali
a prodávali. Na zemském kongresu maďarských
obchodních příručí, který se dne 20. m. m. v Pešti
konal, usneseno jednomyslně následující: I. Sjezd
připojuje se k akci na podporu domácího průmyslu
a veškeré zastoupené spolky vyslovují ochotu, že
toto národní hnutí budou podporovati a sice: a)
vyšlou své zástupce do příslušných, na podporu prů-
myslu zřízených výborů a kde by obchodní komory
takové výbory dosud nebyly zřídily, budou se o zří-
zení jich zasazovati; b) spolky zavazují se, že ve-
škeré potřeby své podle možnostijen v Uhrách odebírati
a v prvé řadě jen zbožím uherským uhražovati a
své členstvo povzbuzovati budou, aby veškerou svou
osobní i domácí spotřebu dle možnosti výlučně od
uherských vyrabitelů kupovalo; c) každý spolek
zřidí výbor k tomu, aby tato usnesení se prováděla;
d) v oficiálním orgánu spolku má myšlénka podpory
domácí industrie neustále býti projednávána a pro-
pagována. — II. Veškeré spolky, jakož i každý člen
má se o to zasazovati, aby místní obchodníci všechny
soutěže schopné výrobky uherského průmyslu neustále
na skladě měli a kupcům je v první řadě nabízeli;
pokud některé výrobky ve způsobu soutěže schopné
se nevyrábějí, ale výroba jich buď zlepšena, buď
zavedena býti může, mají obchodníci k tomu účelu
osobním stykem s průmyslníky a propůjčováním
vzorků a jiných vhodných prostředků (!) působiti. —
III. Spolky, jakož i jednotliví členové mají se vy-
nasnažovati, aby nová zařízení obchodů, jakož i po-
třeby pro ně a pro stávající obchody, výlučně od
domácích firem byly odebírány! To jest ten pravý
krok k soustavnému provádění hesla „svůj k svému“.
U nás nabádáme neustále jen lid, aby jinde, než
u obchodníka-našince nekupoval. O původ zboží,
jejž tento obchodník má v krámě, nikdo se nestará.
U nás domácí výrobky nejen se nekupují, nýbrž
spíše se haní, tupí a domácím průmyslovým závodům,
které chtějí se vymaniti z komanda cizáckého a
z kartelů, jež jen cizině prospěch přinášejí, škodí
a ubližuje se nejen vlastními lidmi, ale i vládními
kruhy, které chikanními předpisy výrobu ztěžují
a zdražují a začasté jakoby zúmyslna k tomu pracují,
abychom raději žádné výroby neměli. Co platí o vý-
robcích velkého průmyslu, platí též o výrobcích
malého průmyslu a o výrobcích řemeslných. Jak
smutně naproti tomu vyjímá se to stálé veřejné
řečnění o hesle „svůj k svému“ a potřebě, abychom
se hospodářsky sesílili, pak že to půjde atd. — Na
Maďařích máme nejlepší příklad, jak nutno v takové
věci před se jíti. Nic nemluvit, ale jednat podle
zásad poznaných a uznaných a pak to půjde!
Kovařovičova opera „Psohlavci“ dojde ku pro-
vedení na dvorní opeře ve Vídni počátkem příštího
roku. Text opery přeložen byl již do němčiny drem.
Batkou. Opera bude míti název „Selské právo“.
„Prodaná nevěsta“, nejoblíbenější opera našeho
mistra B. Smetany, provedena bude na jevišti Domaž-
lickém „Hudebním a pěveckým Krouž-
kem“ zdejším dne 6. a 7. října t. r. Bližší sdělíme
v příštím čísle.
Veřejnou schůzi lidu pořádá v neděli dne 16.
září 1900 o 10. hod. dop. v sále „u zlatého slunce“
strana nár.-sociální v Klatovech. Pořad: 1. České
státní právo. 2. Krise uhelná. 3. Význam letošního
táborového hnutí. 4. Volný rozhovor.
Oprava V seznamu nově zvolených členů obec.
výboru domažlického, uveřejněného v minulém čísle
má státi p. Jos. Srna, říd. učitel.
Akademický spolek „Chod“ v Domažlicích sehraje
dnes 15. září 1900 v sále „u Cerného koně“ „Těžké
ryby“, veselohru od M. Baluckého, z polského
přeložil Arnošt Schwab-Polabský. Po divadle taneční
zábava.
Studující ve Staňkově Vsi pořádají v neděli
dne 16. září v místnosti p. Jos. Šollara „Pěvecko-
deklamatorní zábavu“, jejíž čistý výnos věnován
bude dobročinnému účeli.
Sňatek. Dne 18. září slaviti bude sňatek svůj
v děkanském chrámu Páně zdejším p. Edmund
Pek se slč. Boženkou Hůrkovou.
Osobní. C. k. celní assistent p. Jiří Lang,
syn zdejšího říd. učitele v. v. p. Filipa Langa,
přeložen ku své žádosti z Warnsdorfu do Brodu n. L.
Zasílatelský a komisionářský obchod zařídil
v Ronšperku p. A. Pechtl, jenž po 30 roků již pro-
vozuje povoznictví.
Žádostí o místa učitelská a podučitelská jest
v kanceláři matiční takový počet, že není naděje,
aby všem žadatelům mohlo se dostati v nejbližší
době místa, pročež na věc již nyní upozorňujeme,
aby žadatelé mohli zabezpečiti si místa na školách
veřejných. Také dochází ještě větší počet žádostí
pěstounek, ač místa na mateřských školách matičních
vůbec nejsou uprázdněná i nemohou se žadatelky
nadíti příznivého a brzkého vyřízení.
Valná hromada „Pošumavské župy lékařské“ koná
se dne 17. září o 10. hodině dopolední v místnostech
hotelu „Střelnice“ v Klatovech s tímto programem:
1. Zahájení valné hromady. 2. Čtení protokolu pře-
dešlé valné hromady. 3. Zpráva jednatelská. 4. Zpráva
pokladní. 5. Návrh na zahájení akce k pozemštění
obvodních a obecních lékařů, ustanovených dle z. z.
ze 3. února 1888. 6. Rozhovor o návrhu „Ústř. spolku
něm. lékařů v Čechách“ na zlepšení organisace
zdravotní. 7. Návrh, aby „Vereinszeitung“ se více
neodbíral a příspěvky k „Unterstützugs-Institut für
Wittwen und Waisen des österr. Aerzte-Verein-
Verbandes“ dále nezasílaly. 8. Návrh na stanovení
příspěvku na rok 1901. 9. Žádost o podporu vdovy
po lékaři. 10. Přednáška dr. V. Pithy, assist. porod.
kliniky prof. K. Pavlíka: „O differenciální diagnose
včasného stadia rakoviny děložní“. 11. Volba výboru.
12. Určení místa pro příští valnou hromadu. 13.
Jednání o návrhu na zřízení nemocenské pokladny
pro lékaře. 14. Volné návrhy. Po valné hromadě
společný oběd v hotelu „na Střelnici“. Přihlášky
přijímá dr. Ant. Salzmann v Klatovech do 15. září
t. r. Couvert à 3 K.
C. k. česká státní průmyslová škola v Plzni.
Tato škola mistrovská obsahuje: A. Oddělení strojni-
cké, ve kterém se vzdělávají strojníci, montéři,
mechanikové, zámečníci strojní, kováři, soustružníci,
kotláři, kovolitci a p. Doba vyučovací trvá 2 roky.
Zápis do oddělení strojnického koná se 16. a 17.
září. B. a C. Dvě paralelní oddělení stavitelská,
v nichž dojdou vzdělání: mistři zedničtí, tesařští,
kameničtí a truhlářští a p. V jednom z těchto oddělení
B. vyučuje se 2 roky a zápis koná se 16. a 17. září.
V druhém paralelním oddělení C. vyučuje se ve
čtyřech zimních kursech od 16. října do 15. března
